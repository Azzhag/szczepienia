##Kogo dotyczy to pismo?
Osoby, których postępowanie zostało wszczęte przed 2015-01-01 czyli w trakcie obowiązywania starej ustawy o ochronie danych osobowych.

##Czy na dalszym etapie postępowania również warto wysłać to pismo?
Tak! Jest to niezależne postępowanie.

##Co ewentualnie warto dopasować w treści wniosku?
Jest to pismo w trakcie opracowywania. Dla osób, których postępowania rozpoczęły się w 2015 r. pismo do GIODO powinno mieć inną treść. Od stycznia 2015 weszła w życie nowelizacja u.o.d.o., w której zmieniono wymogi w zakresie  rejestracji zbiorów danych osobowych.

##Jakie są dalsze kroki?
Do opracowania.

##Skąd mam wiedzieć, czy mój PPIS ma zarejestrowane zbiory danych osobowych?
GIODO udostępnia dane o wszystkich zbiorach w serwisie [eGIODO](https://egiodo.giodo.gov.pl/search_advanced.dhtml).
Można znaleźć tam aktualne i archiwalne dane o rejestracjach. Jednakże przeszukiwanie tych zasobów jest dość uciążliwe.
W tym celu, dane o rejestracjach Inspekcji Sanitarnej zostały zebrane w tym [arkuszu](https://github.com/szanitani/szczepienia/blob/master/Sciezki%20alternatywne/zbiory_danych_osobowych.xlsx).
Arkusz należy zgrać na swój komputer. Znajdują się tam dane na początek listopada 2014. Należy otworzyć plik i znaleźć listę rejestracji zbiorów w PPIS gdzie jest prowadzone postępowanie. Jeśli takie zbiory są porejestrowane (częściej nie), wtedy w kolejnym kroku trzeba porównać tą listę, do listy zbiorów zarejstrowanych przez PPIS w Kamieniu Pomorskim, gdzie jest najwięcej zbiorów w Polsce. Należy również sprawdzić listę znalezionych zbiorów w serwisie [eGIODO](https://egiodo.giodo.gov.pl/search_advanced.dhtml), w celu upewnienia się, że pomiędzy listopadem 2014
a 31 grudnia 2014, PPIS nie wprowadził zmian w rejestracjach (mało prawdopodobne, ale trzeba mieć pewność).

##Gdzie mogę znaleźć zbiór decyzji wydanych przez GIODO w innych postępowaniach?
Lista wydanych decyzji przez GIODO jest [dostępna tutaj](http://www.giodo.gov.pl/151/j/pl/).
Należy skrupulatnie przeanalizować treść wydanych decyzji, przed wysłaniem skargi w celu uniknięcia podstawowych
błędów dających urzędnikom łatwą opcję odrzucenia skargi.

##Czy to pismo wkracza w przepisy karne ustawy o ochronie danych osobowych?
Na chwilę obecną nie bezpośrednio. Wskazujemy na brak uprawnień Inspekcji Sanitarnej do prowadzenia takich spraw w ogóle.
Uchybienia jak najbardziej warto wskazywać, jednakże jest to ścieżka związana ze zgłoszeniem sprawy do prokuratury
oraz jak wskazuje GIODO w swoich decyzjach na gruncie przepisów prawa cywilnego.

##Jaki jest cel pisma?
Uznanie części lub całości zarzutów przez GIODO w drodze decyzji/postanowienia. Spowoduje to wyczerpanie ścieżki skargowej i możliwość skutecznej skargi do WSA na czynności w postępowaniu prowadzonym przez PPIS. Umożliwi przekazanie sprawy do prokuratury w związku z naruszeniem przepisów karnych u.o.d.o. oraz k.k. Umożliwi złożenie skargi do MAC w związku z czynnościami administracyjnymi i wdrożenie postępowania wobec pracowników PPIS, co zaskutkuje wyłączeniem tych urzędników z postępowania.

##Czy możemy co do zasady zakwestionować przekazywanie danych z przychodni do PPIS? (szkic)
Zbadajmy co mówią na ten temat ustawy i rozporządzenia.  

1. USTAWA z dnia 5 grudnia 2008 r. o zapobieganiu oraz zwalczaniu zakażeń i chorób zakaźnych u ludzi (Dz.U. 2008 Nr 234 poz. 1570), art. 17 ust. 8:  
"Osoby przeprowadzające szczepienia ochronne:  
1) prowadzą **dokumentację medyczną** dotyczącą obowiązkowych szczepień ochronnych, w tym przechowują karty uodpornienia oraz dokonują wpisów potwierdzających wykonanie szczepienia;  
2) sporządzają sprawozdania z przeprowadzonych obowiązkowych szczepień ochronnych oraz **sprawozdania** ze stanu zaszczepienia osób objętych profilaktyczną opieką zdrowotną, które **przekazują państwowemu powiatowemu inspektorowi sanitarnemu.**"

2. USTAWA z dnia 5 grudnia 2008 r. o zapobieganiu oraz zwalczaniu zakażeń i chorób zakaźnych u ludzi (Dz.U. 2008 Nr 234 poz. 1570), art. 17 ust. 10 pkt. 7 i pkt. 8:  
"Minister właściwy do spraw zdrowia określi, w drodze rozporządzenia:  
7) sposób prowadzenia **dokumentacji**, o której mowa w ust. 8 pkt 1, i jej obiegu,  
8) **wzory sprawozdań** z przeprowadzonych obowiązkowych szczepień ochronnych oraz tryb i terminy ich przekazywania (...)"  
`Wynika z powyższego, że czym innym jest dokumentacja medyczna, a czym innym sprawozdanie z przeprowadzonych szczepień.`  

3. ROZPORZĄDZENIE MINISTRA ZDROWIA z dnia 18 sierpnia 2011 r. w sprawie obowiązkowych szczepień ochronnych art. 13:  
"Kwartalne **sprawozdanie** z przeprowadzonych obowiązkowych szczepień ochronnych, którego wzór jest określony w załączniku nr 4 do rozporządzenia, jest sporządzane i przekazywane przez osoby przeprowadzające obowiązkowe szczepienia ochronne państwowemu powiatowemu inspektorowi sanitarnemu, w terminie 7 dni po zakończeniu kwartału, za pomocą środków komunikacji elektronicznej albo listem poleconym."  

4. ZAŁĄCZNIK Nr 4 do ROZPORZĄDZENIA MINISTRA ZDROWIA z dnia 18 sierpnia 2011 r. w sprawie obowiązkowych szczepień ochronnych: 
 * tytuł "**Sprawozdanie** z przeprowadzonych obowiązkowych szczepień ochronnych";
 * w dziale 1 znajdują się dane statystyczne, anonimowe;
 * dział 2 zatytułowano "Osoby uchylające się od obowiązku szczepień"; 




##Treść pisma:
```
                                                                <miejscowosc>, <data>
<imie nazwisko>
<adres>
<PESEL>

                                                                Generalny Inspektor Ochrony Danych Osobowych
                                                                Biuro Generalnego Inspektora Ochrony Danych Osobowych
                                                                ul Stawki 2
                                                                00-193 Warszawa

SKARGA
                                                                
Szanowny Panie Inspektorze

Niniejszym składam skargę i uprzejmie wnioskuję o podjęcie następujących działań:
1. Rozpoczęcie postępowania wyjaśniającego przeprowadzonego w sprawie zainicjowanej niniejszą skargą
2. Wydanie decyzji/postanowienia w sprawie dotyczącej przedmiotu skargi 
3. Skierowanie do podmiotów, których dotyczy skarga wystąpienia służącego doskonaleniu ochrony danych osobowych (zgodnie art. 12 pkt 5 Ustawy o Ochronie Danych Osobowych)

Niniejsza skarga dotyczy praktyk następujących jednostek administracji publicznej:

Państwowego Powiatowego Inspektora Sanitarnego w <miejscowosc>
<adres>

Praktyki te narażają w sposób szczególny względem mojej osoby i jak mi wiadomo innych osób również.

Praktyki te w sposób szczególny narażają naszych obywateli mających prawo dbania o ochronę
swoich danych osobowych zgodnie z  Art. 1. 1 : „Każdy ma prawo do ochrony dotyczących go danych 
osobowych”  na  nieprawidłowości,  skutkiem  czego  dane  mogą  być  przejęte  i  wykorzystane  w  celach 
niezgodnych z przepisami.

Wzmiankowane praktyki polegają na <tresc>

Może  być  zrozumiałym  i  wytłumaczalnym,  iż  procedury  PPIS w <miejscowosc>  wymagają  identyfikacji 
<tresc>,  jednakże  nie  tłumaczą  konieczności  <tresc>. 


<w sprawie przetwarzania danych bez ich rejetracji>

<w sprawie przetwarzania danych bez umocowania - zalacznik do rozporzadzenia nakazuje przekazywanie danych o osobach nieszczepionych, w ustawie brak delegacji>

<w sprawie nieprawidlowosci w czynnosciach w postepowaniu>

<w sprawie braku zapewnienia bezpieczenstwa przetwarzania przez PPIS>

<inne uchybienia>

<w sprawie ewentualnych telefonow>
W  takiej  sytuacji  petent  nie  ma  żadnych  realnych  i  bezpiecznych  narzędzi  weryfikacji,  które
pozwoliłyby  upewnić  się  iż  osoba  dzwoniąca  i  podająca  się  za  pracownika  <ppis/przychodnia>  jest  nią  w 
rzeczywistości oraz że posiada prawo dostępu do jego danych osobowych, a w szczególności czy nie 
jest po prostu oszustem. 

Oszustwo takie jest bardzo prawdopodobne i łatwe do zrealizowania ponieważ: 

-  petenci  przyzwyczajeni  są  do  posłusznego  wypełniania  poleceń  Inspekcji Sanitarnej  i  najczęściej  reagują 
zgodnie z życzeniem dzwoniącej osoby, która podaje się za przedstawiciela tej instytucji

-  nie  ma  możliwości  weryfikacji  numeru  dzwoniącego,  ponieważ  <tresc>

- nawet jeżeli telefon jest spod numeru, który się identyfikuje, to trudno jest osobie nie będącej w 
danym  momencie  przed  komputerem  z  dostępem  do  Internetu,  natychmiast  zweryfikować  w 
jakikolwiek  sposób,  iż  numer  dzwoniący  jest  rzeczywiście  numerem  instytucji i wykonywany jest przez osobę
uprawnioną do dostępu do tych danych


Mając na uwadze powyższe, wnoszę zatem jak na wstępie.

z wyrazami szacunku
<imie nazwisko>



W załączeniu:

- dowód wniesienia opłaty skarbowej za skargę
```

##Inne treści do wykorzystania
```
Uznaję, że Organ naruszył art. 27 ust. 1 u.o.d.o.. Przetwarzanie danych o stanie zdrowia dziecka <imie nazwisko> przez organ 
nie jest dopuszczalne w rozumieniu art. 27 ust. 1 u.o.d.o., ponieważ nie wyraziłem zgody na piśmie do przetwarzania tych danych, 
a organ nie wskazał podstawy prawnej działania na podstawie przepisów szczególnych innej ustawy zezwalającej na  przetwarzanie 
takich danych bez zgody osoby, której dane dotyczą, i jednocześnie stwarzającej pełne gwarancje ich ochrony. Wskazane przez organ 
przepisy (Ustawa z dnia 5 grudnia 2008r. o zapobieganiu oraz zwalczaniu zakażeń i chorób zakaźnych u ludzi), na podstawie których 
organ prowadzi postępowanie, nie stwarzają pełnej gwarancji ochrony danych osobowych. W moim rozumieniu nieustaleni pracownicy organu, 
dokonując czynności w postępowaniu, podlegają zatem odpowiedzialności wskazanej w art. 49 ust. 2, art. 51 ust. 1 lub 2, art. 52, art. 54 u.o.d.o.

Zarzucam naruszenie art. 40 u.o.d.o.. Dane osobowe o stanie zdrowia nie podlegają wyłączeniu z obowiązku rejestracji 
w rozumieniu art. 43 ust. 1 u.o.d.o., co oznacza, że wszystkie dane  przetwarzane przez organ a nie zgłoszone w sposób prawidłowy, 
są przetwarzane niezgodnie z przepisami. Organ narusza również art. 46 ust. 2 u.o.d.o., poprzez przetwarzanie zbiorów danych 
o stanie zdrowia w rozumieniu art. 27 ust. 1 u.o.d.o., przed ich zgłoszeniem Generalnemu Inspektorowi Danych Osobowych. 
W moim rozumieniu nieustaleni pracownicy organu podlegają odpowiedzialności wskazanej w art. 53 u.o.d.o. Jako materiał 
dowodowy przekazuję własną analizę publicznie dostępnego rejestru zgłoszeń zbiorów danych osobowych w rozumieniu u.o.d.o.
Za utrzymanie rejestru zgłoszeń zbiorów jest odpowiedzialny GIODO a dostęp do rejestru jest realizowany przez serwis: 
https://egiodo.giodo.gov.pl. E-GIODO umożliwia budowanie kwerend i uzyskiwanie odpowiedzi w określonym zakresie wprowadzonych 
przez zgłaszających danych na formularzach, niemniej analiza wyników jest czasochłonna. Załącznik nr 1 do niniejszego pisma to 
zestawienie liczby zarejestrowanych w GIODO zbiorów danych osobowych przez Państwowych Powiatowych Inspektorów Sanitarnych w Polsce 
w rozumieniu art. 53 u.o.d.o. Tabela pokazuje, w podziale na województwa i powiaty, ile zbiorów zostało zarejestrowanych w GIODO 
przez poszczególnych PPIS. Sprawa jest prowadzona w powiecie <powiat>, który nie ma zarejestrowanego w GIODO ani jednego zbioru danych.
Oznacza to, że dane osobowe o stanie zdrowia mojego dziecka, oraz nieustalonej liczby innych podmiotów, wobec których są prowadzone 
postępowania przez PPIS <powiat>, są przetwarzane niezgodnie z przepisami prawa. Przykładowo spośród 21 powiatów w Województwie Zachodniopomorskim, 
tylko 13 powiatów ma zarejestrowane zbiory. Abstrahując od faktu, że niejednokrotnie są to pojedyncze rejestracje, na uwagę zasługuje fakt, 
że PPIS w Kamieniu Pomorskim, a więc podlegający pod tego samego ZPWIS w Szczecinie, ma takich zbiorów zarejestrowanych aż 95 (najwięcej w Polsce). 
Nie ma powodu przypuszczać, że tylko jeden PPIS w Kamieniu Pomorskim ma tak szeroki zakres zadań, natomiast inni PPIS takowych zadań nie realizują. 
Te zbiory zgodnie z przepisami u.o.d.o. powinny być zarejestrowane w GIODO. W tematyce szczepień, różnych tytułów zbiorów wprowadzonych 
przez PPIS do bazy eGIODO jest ok 25. Ani jeden zbiór nie został zarejestrowany, jak zostało wspomniane wcześniej, przez prowadzącego sprawę PPIS w <powiat>. 
Brak rejestracji zbiorów danych osobowych w zakresie innych, rozlicznych zadań ustawowych przypisanych Inspekcji Sanitarnej, uznaję za naruszenie prawa, 
poprzez realizację tych zadań niezgodnie z przepisami. 

Prowadzenie rejestru odczynów poszczepiennych niezgodnie z przepisami to naruszenie art. 21 ust. 3 Ustawy z dnia 5 grudnia 2008 o zapobieganiu 
oraz zwalczaniu zakażeń i chorób zakaźnych u ludzi.

Naruszeniem prawa jest również brak nadzoru przez ZPWIS nad realizacją obowiązków ustawowych podległych mu jednostek w zakresie realizacji przepisów u.o.d.o.

Uznaję, że wrażliwe dane osobowe o stanie zdrowia <imie nazwisko> zostały zatem zebrane z naruszeniem ustawy w rozumieniu art. 35 u.o.d.o. 
Jako materiał dowodowy, w zakresie zebrania danych o stanie zdrowie niezgodnie z ustawą  wskazuję, że z treści pism PPIS w <powiat> wynika, 
że część danych o stanie zdrowia dziecka <imie nazwisko> było przekazanych do PPIS w <powiat> z przychodni drogą ustną. 
Czyli dane zostały zebrane z naruszeniem przepisów. Ponadto Organ nie wskazał przepisów, które dopuszczają 
by ustna deklaracja pielęgniarki prowadziła do tak poważnych skutków prawnych jak te zastosowane wobec mnie przez Organ w swoim
postępowaniu. Art. 36 ust. 1 u.o.d.o. mówi, że cyt. "Administrator danych jest obowiązany zastosować środki techniczne i organizacyjne  zapewniające 
ochronę  przetwarzanych  danych  osobowych  odpowiednią do zagrożeń oraz kategorii danych objętych ochroną (...)". Mając na uwadze art. 27 u.o.d.o.,
kategoria "dane osobowe o stanie zdrowia", wymaga podwyższonego lub wysokiego poziomu bezpieczeństwa w zakresie przetwarzania. Nie jest możliwe,
aby uznać za zgodne z przepisami i polityką bezpieczeństwa w PPIS w <powiat>, rozwiązanie organizacyjne, gdzie jest możliwe przekazanie takich 
informacji przez telefon, w sytuacji gdy każdy może zadzwonić do przychodni i powiedzieć, że jest pracownikiem Inspekcji i chce uzyskać informację 
o stanie zdrowia dziecka. Oznacza to, że dane o stanie zdrowia dziecka <imie nazwisko> zostały zebrane z naruszeniem przepisów w rozumieniu art. 35 w/w Ustawy.

Druga kwestia w zakresie zebrania danych osobowych o stanie zdrowia przez PPIS w <powiat> zgodnie z przepisami to kwestia przyczyny wszczęcia 
postępowania czyli dokument "Kwartalne sprawozdanie z przeprowadzonych obowiązkowych szczepień ochronnych". Wzór tego sprawozdania stanowi 
Załącznik nr 4 do Rozporządzenia Ministra Zdrowia w sprawie obowiązkowych szczepień ochronnych. Wzór formularza zawiera w dziale drugim, pozycję 
o nazwie "Liczba osób uchylających się od obowiązku szczepień ochronnych, których imienny wykaz dołączono do sprawozdania". 
Wskazuję, że art. 17 ust. 10 pp. 8 Ustawy o zapobieganiu oraz zwalczaniu zakażeń i chorób zakaźnych u ludzi, sankcjonuje tryb i terminy 
przekazywania sprawozdań ustalone przez Ministra Zdrowia, jednakże  Ustawodawca nie delegował w sposób literalny do Ministra Zdrowia 
uprawnień do zbierania danych osobowych o stanie zdrowia w zakresie nie szczepienia ludzi w sposób stwarzający pełne gwarancje ich ochrony. 
Domniemywać należy, że sprawozdanie obejmować ma zatem dane zagregowane i znaczące statystycznie. Przepisy Ustawy o ochronie danych osobowych 
wskazują, że część jej przepisów może nie być stosowana jeśli przepis innej ustawy przewiduje lub dopuszcza zbieranie danych osobowych 
bez wiedzy osoby, której dane dotyczą i jednocześnie stwarzającej pełne gwarancje ich ochrony. Ustawa o zapobieganiu oraz zwalczaniu zakażeń 
i chorób zakaźnych u ludzi, nie przewiduje zbierania danych o osobach uchylających się od szczepień i jednocześnie stwarzając pełne gwarancje 
ich ochrony, zatem kwestionuję zgodność z przepisami obowiązku przekazania w sprawozdaniu kwartalnym danych osobowych o stanie zdrowia osób 
uchylających się od szczepień a co za tym idzie, wykazuję w rozumieniu art. 35 ust. 1 Ustawy o ochronie danych osobowych, że dane jej dotyczące 
zostały zebrane przez Organ z naruszeniem ustawy.

Zarzucam naruszenie art. 36 u.o.d.o., o treści cyt. "Administrator danych jest obowiązany zastosować środki techniczne i organizacyjne 
zapewniające  ochronę  przetwarzanych  danych  osobowych  odpowiednią do zagrożeń oraz kategorii danych objętych ochroną, a w szczególności 
powinien  zabezpieczyć  dane  przed  ich  udostępnieniem  osobom  nieupoważnionym, zabraniem  przez  osobę  nieuprawnioną,  przetwarzaniem  
z  naruszeniem  ustawy oraz zmianą, utratą, uszkodzeniem lub zniszczeniem.", w zakresie nie zapewnienia należytej ochrony przetwarzania 
danych osobowych o stanie zdrowia <imie nazwisko> w rozumieniu art. 27 u.o.d.o., poprzez umożliwienie udostępnienia tych danych osobom 
nieupoważnionym i przetwarzanie danych z naruszeniem par. 6 pp 3, 4 Rozporządzenie Ministra Spraw Wewnętrznych i Administracji 
z dnia 29 kwietnia 2004 r. w sprawie dokumentacji przetwarzania danych osobowych oraz warunków technicznych i organizacyjnych, 
jakim powinny odpowiadać urządzenia i systemy informatyczne służące do przetwarzania danych osobowych. W moim rozumieniu nieustaleni 
pracownicy Organu podlegają odpowiedzialności wskazanej w art. 51 ust. 1 lub 2, art. 52 u.o.d.o.

Bazując na powyższej analizie powziąłem uzasadnione podejrzenie, że dane osobowe o stanie zdrowia dziecka <imie nazwisko>, 
przetwarzane przez Organ Inspekcji Sanitarnej,  zostały przekazane ludziom nieuprawnionym do posiadania tych danych - również na forum publicznym 
co uznaję, za rażące naruszenie przysługujących nam praw wynikających z u.o.d.o. <TYLKO W PRZYPADKU UZASADNIONEGO PODEJRZENIA UPUBLICZNIENIA DANYCH>

Zgłaszam również uzasadnione podejrzenie w kwestii naruszenia praw w stosunku do niekreślonej liczby innych osób, 
których dane, klasyfikowane jako wrażliwe, również mogą być przetwarzane z naruszeniem przepisów u.o.d.o. Uzasadniam, że jeśli w organach 
Inspekcji Sanitarnej jest faktem możliwość tak łatwego naruszania prawa, w stosunku do jednej osoby, to rodzi się przypuszczenie, 
że udostępnianie danych o stanie zdrowia w Inspekcji, nie jest zdarzeniem jednostkowym.

Uznaję brak bezzwłocznego podjęcia powyższych działań przez organ za działanie w złej woli, wyłączające stan nieumyślności 
w rozumieniu art. 51 ust. 2 u.o.d.o. Wskazuję, że brak podjęcia działań mających na celu ograniczenie naruszenia prawa oznacza 
możliwość niebezpieczeństwa wyrządzenia mojemu dziecku znacznej szkody poprzez dalsze upublicznianie jego danych o stanie zdrowia. 
Te szkody niosą za sobą trudne do odwrócenia skutki w rozumieniu art. 61 par. § 3 p.p.s.a., ponieważ kiedy ktoś nieupoważniony 
pozna stan zdrowia mojego dziecka wtedy będzie już o tym wiedział, bez możliwości cofnięcia się do stanu przed pozyskaniem tej wiedzy.
```
