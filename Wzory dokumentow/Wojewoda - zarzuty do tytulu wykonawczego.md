Miejscowość, data

Imię i nazwisko

adres

> Wojewoda [wielkopolski] w ................
>
> adres

**Z G Ł O S Z E N I E Z A R Z U T Ó W**

**w sprawie prowadzenia postępowania egzekucyjnego **

Zgodnie z art.33 ustawy o postępowaniu egzekucyjnym w administracji zgłaszam następujące zarzuty do tytułu wykonawczego nr ............... z dnia ..................., znak: ............................ wydanego przez Państwowego Powiatowego Inspektora Sanitarnego w ....................:

**1. Brak wymagalności obowiązku**

W tytule wykonawczym wystawionym przez Powiatowego Państwowego Inspektora Sanitarnego w ............... jako podstawę prawną podano art.5 ust.2 w związku z art.5 ust. 1 pkt.1 lit. b oraz art. 17 ustawy z dnia 5 grudnia 2008r o zapobieganiu oraz zwalczaniu zakażeń i chorób zakaźnych u ludzi.

Ustawa niniejsza w art. 17 ust. 10 w punktach od 1 do 4 stanowi, że minister właściwy do spraw zdrowia określi, w drodze rozporządzenia:

1) wykaz chorób zakaźnych objętych obowiązkiem szczepień ochronnych,

2) osoby lub grupy osób obowiązane do poddawania się obowiązkowym szczepieniom ochronnym przeciw chorobom zakaźnym, wiek i inne okoliczności stanowiące przesłankę do nałożenia obowiązku szczepień ochronnych na te osoby,

4) sposób przeprowadzania szczepień ochronnych

Zgodnie z powyższym przepisem Rozporządzenie Ministra Zdrowia z dnia 18 sierpnia 2011 r. w sprawie obowiązkowych szczepień ochronnych w § 2 i § 3 określa rodzaj i zakres szczepień ochronnych. Dla poszczególnych szczepień rozporządzenie to określa następujące terminy:

-   szczepienie przeciwko *błonicy* obejmuje dzieci i młodzież od 7 tygodnia życia do ukończenia 19 roku życia, (pkt 1a)

-   szczepienie przeciwko *inwazyjnemu zakażeniu *Haemophilus influenzae* typu b* obejmuje dzieci od 7 tygodnia życia do ukończenia 6 roku życia (pkt 3)

-   szczepienie przeciwko *krztuścowi* obejmuje dzieci i młodzież od 7 tygodnia życia do ukończenia 19 roku życia, (pkt 5)

-   szczepienia przeciwko *nagminnemu zakażeniu przyusznic* (śwince) obejmuje dzieci i młodzież od 13 miesiąca życia do ukończenia 19 roku życia (pkt 6)

-   szczepienie przeciwko *odrze* obejmuje dzieci i młodzież od 13 miesiąca życia do ukończenia 19 roku życia (pkt 7)

-   szczepienie przeciwko *ostremu zapaleniu rogów przednich rdzenia kręgowego* (chorobie Heinego-Medina) obejmuje dzieci i młodzież od 7 tygodnia życia do ukończenia 19 roku życia;

-   szczepienie przeciwko *różyczce* obejmuje dzieci i młodzież od 13 miesiąca życia do ukończenia 19 roku życia (pkt 10)

-   szczepienie przeciwko *tężcowi* obejmuje dzieci i młodzież od 7 tygodnia życia do ukończenia 19 roku życia (pkt 11 a)

-   szczepienie przeciwko *wirusowemu zapaleniu wątroby typu B* - dzieci i młodzież od dnia urodzenia do ukończenia 19 roku życia (pkt. 12 a)

Z powyżej przytoczonych przepisów jednoznacznie wynika, że na wykonanie poszczególnych szczepień zobowiązany ma wyznaczony konkretny okres ograniczony wiekiem dziecka. W związku z tym **moment wymagalności dla szczepień określonych w tytule wykonawczym nie nadszedł ponieważ dziecko moje nie ukończyło wieku określonego w wyżej wspomnianych przepisach.**

W art. 17 ust. 11 ustawy z dnia 5 grudnia 2008r o zapobieganiu oraz zwalczaniu zakażeń i chorób zakaźnych u ludzi określono, że Główny Inspektor Sanitarny ogłasza w formie komunikatu, w dzienniku urzędowym ministra właściwego do spraw zdrowia. Program Szczepień Ochronnych na dany rok, ze szczegółowymi wskazaniami dotyczącymi stosowania poszczególnych szczepionek, wynikającymi z aktualnej sytuacji epidemiologicznej.

Zauważyć należy, że komunikat Głównego Inspektora Sanitarnego nie jest źródłem prawa obowiązującego w Polsce bowiem nie mieści się w katalogu źródeł prawa wymienionych w art. 87 Konstytucji RP. Obowiązek musi wynikać z przepisów prawa, a nie z dokumentów wychodzących poza ten zakres. Komunikaty Generalnego Inspektora Sanitarnego ze swej istoty wiążą jedynie jednostki mu podległe, nie zaś poszczególne osoby. Informacje zawarte w komunikacie mogą być jedynie traktowane jako wskazówki techniczne dotyczące wykonywania szczepień ochronnych ale nie mogą stanowić określenia obowiązku wynikającego z przepisów prawa. Zaś przepisy prawa jednoznacznie określają przedział wiekowy, w którym powinno być wykonane szczepienie i termin ten, wbrew twierdzeniu organu nie minął.

**2. Niedopuszczalność egzekucji administracyjnej
**Zgodnie z art. 20 ust. 1 ustawy z dnia 17 czerwca 1966 r. o postępowaniu egzekucyjnym w administracji organem egzekucyjnym w zakresie egzekucji administracyjnej obowiązków o charakterze niepieniężnym jest; 1) wojewoda; 2) właściwy organ jednostki samorządu terytorialnego w zakresie zadań własnych, zadań zleconych i zadań z zakresu administracji rządowej oraz obowiązków wynikających z decyzji i postanowień z zakresu administracji publicznej wydawanych przez samorządowe jednostki organizacyjne; 3) kierownik wojewódzkiej służby, inspekcji lub straży w odniesieniu do obowiązków wynikających z wydawanych w imieniu własnym lub wojewody decyzji i postanowień; 4) kierownik powiatowej służby, inspekcji lub straży w odniesieniu do obowiązków wynikających z wydawanych w zakresie swojej właściwości decyzji i postanowień.
Analiza ustawy o postępowaniu egzekucyjnym w administracji wskazuje więc, że kierownicy wojewódzkich (i powiatowych) służb, inspekcji i straży, do których niewątpliwie należy zaliczyć organy inspekcji sanitarnej, są organami egzekucyjnymi jedynie w odniesieniu do obowiązków **wynikających z wydanych przez siebie decyzji i postanowień**. Obowiązek poddania się obowiązkowemu szczepieniu ochronnemu jest obowiązkiem wynikającym bezpośrednio z przepisów prawa, a nie obowiązkiem wynikającym z decyzji lub postanowienia - co wyłącza możliwość wszczynania i prowadzenia egzekucji przez organy Państwowej Inspekcji Sanitarnej.

Powyższe przemawia za uznaniem, że rozstrzyganie czy podejmowanie jakichkolwiek działań w sprawie obowiązku szczepień ochronnych nie leży we właściwości Państwowego Powiatowego Inspektora Sanitarnego (i co za tym idzie w niniejszej sprawie nie nadaje się do egzekucji administracyjnej, jako objęte tytułem wykonawczym wystawionym przez uprawniony organ). Wskazać należy, że obowiązki, które podlegają takiej egzekucji zostały wymienione przede wszystkim w art. 2 ust. 1 u.p.e.a. Wydaje się, że w niniejszej sprawie organy opierały się na pkt 10 tego przepisu, zgodnie z którym egzekucji podlegają obowiązki o charakterze niepieniężnym pozostające we właściwości organów administracji rządowej i samorządu terytorialnego lub przekazane do egzekucji administracyjnej na podstawie przepisu szczególnego. Podkreślić należy, że właściwość rzeczowa Państwowego Powiatowego Inspektora Sanitarnego nie wynika z przepisów u.p.e.a. Z kolei w art. 5 pkt 4 ustawy z dnia 14 marca 1985 r. o Państwowej Inspekcji Sanitarnej (Dz. U. Nr 12, poz. 49 z późn. zm.) mowa jest o tym, że do zakresu działania<span id="highlightHit_20" class="anchor"></span> Państwowej<span id="highlightHit_21" class="anchor"></span> Inspekcji<span id="highlightHit_22" class="anchor"></span> Sanitarnej w dziedzinie zapobiegania i zwalczania chorób zakaźnych należy wydawanie zarządzeń i decyzji lub występowanie do innych organów o ich wydanie – w wypadkach określonych w przepisach o zwalczaniu chorób zakaźnych. Wskazać należy, że w ustawie z dnia 5 grudnia 2008 r. o zapobieganiu oraz zwalczaniu zakażeń i chorób zakaźnych u ludzi (Dz. U. Nr 234, poz. 1570 z późn. zm.) nie przyznano Państwowej Inspekcji Sanitarnej uprawnienia do prowadzenia postępowania w przedmiocie obowiązku poddania się szczepieniom ochronnym. Przy tym istotne jest, że uprawnienia takiego nie można domniemywać; z całą pewnością nie wynika ono z art. 5 pkt 4 ustawy o Państwowej Inspekcji Sanitarnej, który to przepis tylko ogólnie wyznacza zakres działania Inspekcji, a jego konkretyzacja powinna zostać dokonana w drodze przepisów szczególnych, co w przypadku analizowanego zagadnienia z całą pewnością nie nastąpiło.

Powyższe stanowisko znajduje potwierdzenie w orzecznictwie sądów administracyjnych. Wynika z niego, że Państwowy Powiatowy Inspektor Sanitarny nie jest uprawniony do wydawania decyzji administracyjnych dotyczących szczepień ochronnych ani też do prowadzenia w tym zakresie postępowania egzekucyjnego (tak np. Naczelny Sąd Administracyjny w wyroku z dnia 1 sierpnia 2013 r., sygn. akt II OSK 745/12). W konsekwencji organ ten nie tylko nie miał prawa egzekwować wykonania obowiązku niepieniężnego w postaci szczepienia ochronnego, ale nie był nawet uprawniony do prowadzenia w tym zakresie jakichkolwiek czynności, w szczególności do wystawienia tytułu wykonawczego, która to czynność bezpośrednio poprzedza wszczęcie postępowania egzekucyjnego (art. 27 ust. 1 u.p.e.a.).

**3. Niespełnienie wymogów określonych w art. 27 i art. 26 ustawy o postępowaniu egzekucyjnym w administracji**

a) Brak klauzuli organu egzekucyjnego o skierowaniu tytułu do egzekucji administracyjnej.

Sekcja G dokumentu, która powinna zawierać klauzulę o skierowaniu tytułu egzekucyjnego do administracji jest całkowicie niewypełniona. Nie zawiera pieczęci, podpisu ani daty, co sprawia, że nie można uznać iż tytuł wykonawczy zawiera wyżej wymienioną klauzulę. Obowiązek umieszczenia takiej klauzuli na tytule wykonawczym nakłada art. 27 § 1 pkt 10 u.p.e.a. Organ tego obowiązku nie dopełnił czym naruszył przepisy dotyczące wystawiania tytułu wykonawczego.

b) Naruszenie art. 27 § 1 pkt. 11 u.p.e.a

W sekcji G tytułu wykonawczego nie wskazano środka egzekucyjnego w egzekucji należności pieniężnych. Zgodnie z wyżej wymienionym przepisem wierzyciel jest zobowiązany wskazać środek egzekucji obowiązku o charakterze niepieniężnym.

c) Wystawienie tytułu egzekucyjnego *niezgodnego z obowiązującym wzorem*.
Art. 26 § 1 u.p.e.a. stanowi, że organ egzekucyjny wszczyna egzekucję administracyjną na wniosek wierzyciela i na podstawie wystawionego przez niego tytułu wykonawczego, sporządzonego według ustalonego wzoru. Wzór tytułu wykonawczego dla obowiązków niepieniężnych określa załącznik nr 2 do Rozporządzenia Ministra Finansów z dnia 16 maja 2014 r. w sprawie wzorów tytułów wykonawczych stosowanych w egzekucji administracyjnej. Wzór tego tytułu nosi symbol TW-2 i znacząco różni się od wzoru TYT-3 zastosowanego przez organ. I tak na przykład wzór TW-2 zawiera istotne pole nr 10 w sekcji C opisane jako "Wniosek o zastosowanie następującego środka egzekucyjnego" czego TYT-3 nie posiada.

Stosowanie obowiązujących wzorów oraz rygorystyczne przestrzeganie wszelkich zawartych w tytule informacji jest istotne z punktu widzenie postępowania egzekucyjnego. Potwierdził to w wyroku z 8 marca 2012 Naczelny Sąd Administracyjny w Warszawie sygn. akt II GSK 24/11:

*"Tytuł wykonawczy jest dokumentem urzędowym, który musi spełniać rygorystycznie określone wymogi treściowe, ponieważ warunkuje wszczęcie egzekucji"*.

Wobec powyższego wnoszę o umorzenie postępowania egzekucyjnego.

..............................................................

Imie nazwisko

