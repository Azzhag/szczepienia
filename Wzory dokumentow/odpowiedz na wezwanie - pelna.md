Miejscowość, data

Imię Nazwisko

Adres

Państwowy Powiatowy Inspektor Sanitarny w ............

adres

**Znak: ..............................**

W odpowiedzi na pismo z dnia ................. informuję, że powodem nie wykonania szczepień ochronnych jest troska o zdrowie i bezpieczeństwo mojego dziecka ...............

Zdaję sobie sprawę, że szczepienia ochronne pełnią rolę prewencyjną i zapobiegają groźnym chorobom zakaźnym. Jednakże z wielu publikacji i badań wynika, że nie są 100% bezpieczne. Sam fakt istnienia Rozporządzenie Ministra Zdrowia z dnia 21 grudnia 2010 w sprawie niepożądanych odczynów poszczepiennych oraz kryteriów ich rozpoznawania świadczy o tym dobitnie. Rozumiem, że szczepionki te są dopuszczone do stosowania przez Ministerstwo Zdrowia, jednak nie można stwierdzić, że nie niosą żadnego zagrożenia życia czy zdrowia.

Istnieje wiele publikacji poruszających tematykę szczepień ochronnych, które wskazują także na zagrożenia związane z szczepieniami. Publikacje te powołują się na różne badania, które dowodzą że szczepienia mogą mieć dużo bardziej szkodliwy wpływ niż jest to podawane w statystykach oraz, że w wielu miejscach świata eliminacja chorób zakaźnych nastąpiła zanim jeszcze wprowadzono szczepionki. Dołączam niektóre z tych publikacji.

Jakie jest prawdopodobieństwo wystąpienia niepożądanych odczynów poszczepiennych u mojego dziecka po podaniu którejś z wymienionych przez Państwa szczepionek?

Kto, w razie wystąpienia problemów zdrowotnych po podaniu szczepionki, poniesie koszty leczenia dziecka?

Proszę także o informację na temat składu proponowanych szczepionek, tj. pochodzenia szczepów bakterii i wirusów oraz ich antygenów, a także ich właściwości immuno- i patogennych, rodzaju zastosowanych adjuwantów i konserwantów, a także zawartości białek odzwierzęcych (potencjalnie alergogennych).

Czy którakolwiek ze stosowanych w Polsce szczepionek zawiera thimerosal, mertiolat, formaldehyd lub fenol?

Proszę też o wyjaśnienie, w jakim celu stosuje się szczepienia przeciwko niektórym chorobom, które praktycznie już nie występują? Przykładowo poliomyelitis

Na stronie szczepienia.info, prowadzonej przez Państwowy Zakład Higieny można przeczytać następujące informacje:

"*W Polsce w 1984 roku miało miejsce ostatnie zachorowanie na poliomyelitis, wywołane dzikim typem wirusów. Obecnie odnotowuje się zachorowania związane ze szczepieniami żywą szczepionką przeciw poliomyelitis tzw. VAPP występujące w następstwie namnażania sie wirusów pochodzących ze szczepionki podanej danej osobie lub osobie z otoczenia lub VDPV porażenia wywołanego w wyniku zakażenia zmutowanym w środowisku wirusem polio pochodzenia szczepionkowego.*"

Czy zatem zasadne jest stosowanie szczepienia na tą chorobę, skoro jedyne zachorowania pochodzą ze szczepionek?

W jakim celu stosuje się szczepienia BCG przeciwko gruźlicy, skoro w świetle aktualnej wiedzy, szczepionki BCG wykazują relatywnie niską skuteczność w zapobieganiu najczęstszej, płucnej postaci gruźlicy oraz osoby zaszczepione tą szczepionką są głównym źródłem zakażenia.

Informuję także, że jako pełnoprawny opiekun nieletniego [imię nazwisko dziecka] urodzonego [data urodzenia] zgodnie z art. 16 ustawy z dnia 6 listopada 2008 r. o prawach pacjenta i Rzeczniku Praw Pacjenta oświadczam, że odmawiam wykonania świadczenia zdrowotnego jakim jest *lekarskie badanie kwalifikacyjne* określone w art. 17 ust. 2 ustawy z dnia 5 grudnia 2008r o zapobieganiu oraz zwalczaniu zakażeń i chorób zakaźnych u ludzi. Przepisy tej ustawy nie określają badania kwalifikacyjnego jako obowiązkowego, zatem przysługuje mi prawo odmowy jego wykonania.

...........................................

