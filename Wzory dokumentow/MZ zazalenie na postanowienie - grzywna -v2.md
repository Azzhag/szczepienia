
                                                                <Miejscowość>, <data>

<Imię> <Nazwisko>
<Adres>

                                                                <Minister Zdrowia>
                                                                <ul. Miodowa 15>
                                                                <00-952 Warszawa>
                                                                
                                                                za pośrednictwem
                                                                Wojewody <Wielkopolskiego>

                                **Z A Ż A L E N I E**

                    **na Postanowienie o nałożeniu grzywny w celu przymuszenia **

Na podstawie art. 17 § 1 ustawy o postępowaniu egzekucyjnym w administracji składamy zażalenie na postanowienie nr <NrPostanowienia> z dnia <DataPostanowienia> wydane przez Wojewodę <Województwo> o nałożeniu grzywny w celu przymuszenia.

                                    UZASADNIENIE

Wojewoda <Województwo> wydał postanowienie nr <NrPostanowienia> z dnia <DataPostanowienia> o nałożeniu grzywny w celu przymuszenia do wykonania obowiązku poddania dziecka szczepieniom ochronnym z naruszeniem obowiązujących przepisów prawa. Postanowieniu temu zarzucam:

**1. Naruszenie art. 29 § 1 ustawy z dnia 17 czerwca 1966 r. o postępowaniu egzekucyjnym w administracji** poprzez niezbadanie dopuszczalności egzekucji administracyjnej tytułu wykonawczego wystawionego przez Państwowego Powiatowego Inspektora Sanitarnego w dniu <DataTytuluWykonawczego> **oraz art. 29 § 2 w zw. z art. 29 § 1 ustawy z dnia 17 czerwca 1966 r. o postępowaniu egzekucyjnym w administracji** poprzez niewydanie postanowienia o nieprzystąpieniu do egzekucji, mimo że tytuł wykonawczy z dnia <DataTytuluWykonawczego> nie podlegał egzekucji administracyjnej.

W toku postępowania egzekucyjnego prowadzonego przez Wojewodę <Województwo> nie zbadano dopuszczalności egzekucji administracyjnej, mimo iż zgodnie z art. 29 § 1 ustawy z dnia 17 czerwca 1966 r. o postępowaniu egzekucyjnym w administracji (Dz. U. Nr 24, poz. 151 z późn. zm.), zwanej dalej „u.p.e.a.”, jest to obowiązek organu egzekucyjnego. Organ nie jest co prawda uprawniony do merytorycznego badania zasadności i wymagalności obowiązku objętego tytułem wykonawczym, ale jeżeli uzna, że obowiązek, którego dotyczy tytuł wykonawczy nie podlega egzekucji administracyjnej lub tytuł wykonawczy nie spełnia wymogów określonych w przepisach prawa, nie przystępuje do egzekucji, zwracając tytuł wierzycielowi (tak W. Piątek, A. Skoczylas, *Komentarz do art. 29* [w:] *Postępowanie egzekucyjne w administracji. Komentarz*, red. R. Hauser, A. Skoczylas, C. H. Beck, Warszawa 2012). Przy tym podkreślenia wymaga fakt, iż do okoliczności, których spełnienie daje podstawę do wszczęcia egzekucji zalicza się w szczególności wystawienie tytułu wykonawczego przez uprawniony podmiot, zaś do przesłanek wyłączających prowadzenie egzekucji należą m. in. okoliczności wymienione w art. 59 u.p.e.a., w tym nieistnienie obowiązku (P. Przybysz, *Postępowania egzekucyjne w administracji. Komentarz*, LexisNexis Polska, Warszawa 2008, s. 156-158).

Mając na uwadze powyższe, z całą mocą należy podkreślić, że w niniejszej sprawie zaszła jedna z wymienionych wyżej przesłanek, których wystąpienie powinno skutkować nieprzystąpieniem przez organ do egzekucji, a mianowicie brak możliwości egzekucji administracyjnej obowiązku, którego dotyczy tytuł wykonawczy. W tym kontekście należy wskazać, że rzekomy obowiązek poddania się szczepieniom ochronnym, na który powołały się organy w toku niniejszego postępowania w istocie w ogóle nie istnieje. Wynika to z szeregu aktów prawnych, zarówno krajowych jak i międzynarodowych.

Zgodnie z art. 31 ust. 1 Konstytucji Rzeczypospolitej Polskiej wolność człowieka podlega ochronie prawnej. Z kolei ust. 2 tego artykułu ustawy zasadniczej wskazuje, iż każdy jest obowiązany szanować wolności i prawa innych oraz że nikogo nie wolno zmuszać do czynienia tego, czego prawo mu nie nakazuje. Przepisy te stosuje się bezpośrednio, niemniej jednak mogą one zostać skonkretyzowane w aktach prawnych niższej rangi. I tak na gruncie praw pacjenta artykuł 31 Konstytucji RP znalazł odzwierciedlenie w art. 16 ustawy z dnia 6 listopada 2008 r. o prawach pacjenta i Rzeczniku Praw Pacjenta (Dz.U. Nr 52, poz. 417 z późn. zm.), zgodnie z którym pacjent ma prawo do wyrażenia zgody na udzielenie określonych świadczeń zdrowotnych lub odmowy takiej zgody, po uzyskaniu informacji w zakresie określonym w art. 9 tejże ustawy. Analogiczną regulację zawierają przepisy ustawy z dnia 5 grudnia 1996 r. o zawodach lekarza i lekarza dentysty (Dz. U. z 1997 r., Nr 28, poz. 152 z późn. zm.). W podobnym duchu utrzymane są postanowienia Konwencji o Prawach Człowieka i Biomedycynie z 19 listopada 1996 r., przede wszystkim zaś jej art. 5.

Z wymienionych wyżej przepisów jednoznacznie wynika, że nikt nie może być zmuszony do poddania się określonemu leczeniu czy innym świadczeniom zdrowotnym. Stosowanie tej zasady nie jest w żaden sposób ograniczone ani zależne od wystąpienia określonych okoliczności. Jako sztandarowy przykład sytuacji, w której stosowanie powyższej zasady jest szczególnie uzasadnione można podać istnienie obawy przed niemożliwymi do przewidzenia skutkami poddania się określonemu zabiegowi medycznemu. Niewątpliwie czynnością taką jest również szczepienie ochronne, co wynika zresztą nawet z kolejnych pism organów w niniejszej sprawie. Reakcja organizmu dziecka na zastosowane szczepienie nie jest do końca przewidywalna. Nawet niewielkie choćby procentowe ryzyko wystąpienia jakichkolwiek problemów zdrowotnych po poddaniu się szczepieniu w pełni uzasadnia po stronie rodzica prawo do odmowy poddania się takiej czynności.

Powyższe przemawia za uznaniem, że z przepisów prawa nie wynika obowiązek, który mógłby być egzekwowany w drodze egzekucji administracyjnej. Jednak nawet gdyby przyjąć, że obowiązek poddawania się szczepieniom ochronnym przeciw wybranym chorobom zakaźnym wynika z przepisów prawa, to jednak błędne byłoby przyjęcie, że rozstrzyganie czy podejmowanie jakichkolwiek innych działań w zakresie tego obowiązku pozostaje we właściwości Państwowego Powiatowego Inspektora Sanitarnego (i co za tym idzie w niniejszej sprawie nadaje się do egzekucji administracyjnej, jako objęte tytułem wykonawczym wystawionym przez uprawniony organ). Wskazać należy, że obowiązki, które podlegają takiej egzekucji zostały wymienione przede wszystkim w art. 2 ust. 1 u.p.e.a. Wydaje się, że w niniejszej sprawie organy opierały się na pkt 10 tego przepisu, zgodnie z którym egzekucji podlegają obowiązki o charakterze niepieniężnym pozostające we właściwości organów administracji rządowej i samorządu terytorialnego lub przekazane do egzekucji administracyjnej na podstawie przepisu szczególnego. Podkreślić należy, że właściwość rzeczowa Państwowego Powiatowego Inspektora Sanitarnego nie wynika z przepisów u.p.e.a. Z kolei w art. 5 pkt 4 ustawy z dnia 14 marca 1985 r. o Państwowej Inspekcji Sanitarnej (Dz. U. Nr 12, poz. 49 z późn. zm.) mowa jest o tym, że do zakresu działania Państwowej Inspekcji Sanitarnej w dziedzinie zapobiegania i zwalczania chorób zakaźnych należy wydawanie zarządzeń i decyzji lub występowanie do innych organów o ich wydanie – w wypadkach określonych w przepisach o zwalczaniu chorób zakaźnych. Wskazać należy, że w ustawie z dnia 5 grudnia 2008 r. o zapobieganiu oraz zwalczaniu zakażeń i chorób zakaźnych u ludzi (Dz. U. Nr 234, poz. 1570 z późn. zm.) nie przyznano Państwowej Inspekcji Sanitarnej uprawnienia do prowadzenia postępowania w przedmiocie obowiązku poddania się szczepieniom ochronnym. Przy tym istotne jest, że uprawnienia takiego nie można domniemywać; z całą pewnością nie wynika ono z art. 5 pkt 4 ustawy o Państwowej Inspekcji Sanitarnej, który to przepis tylko ogólnie wyznacza zakres działania Inspekcji, a jego konkretyzacja powinna zostać dokonana w drodze przepisów szczególnych, co w przypadku analizowanego zagadnienia z całą pewnością nie nastąpiło.

Powyższe stanowisko znajduje potwierdzenie w orzecznictwie sądów administracyjnych. Wynika z niego, że Państwowy Powiatowy Inspektor Sanitarny nie jest uprawniony do wydawania decyzji administracyjnych dotyczących szczepień ochronnych ani też do prowadzenia w tym zakresie postępowania egzekucyjnego (tak np. Naczelny Sąd Administracyjny w wyroku z dnia 1 sierpnia 2013 r., sygn. akt II OSK 745/12). W konsekwencji organ ten nie tylko nie miał prawa egzekwować wykonania obowiązku niepieniężnego w postaci szczepienia ochronnego, ale nie był nawet uprawniony do prowadzenia w tym zakresie jakichkolwiek czynności, w szczególności do wystawienia tytułu wykonawczego, która to czynność bezpośrednio poprzedza wszczęcie postępowania egzekucyjnego (art. 27 ust. 1 u.p.e.a.).

Z powyższego wynika, że w niniejszej sprawie Państwowy Powiatowy Inspektor Sanitarny w <MiejscowoscPPIS> bezzasadnie przypisał sobie kompetencję do działania, w szczególności do wystosowania do Skarżącej upomnienia oraz wystawienia tytułu wykonawczego.

**2. Naruszenie art. 119 § 1 ustawy o postępowaniu egzekucyjnym w administracji poprzez nieistnienie obowiązku w dniu wydania postanowienia.**

Jako podstawę prawną postanowienia organ powołuje art.5 ust.1 pkt.1 lit.b ustawy z dnia 5 grudnia 2008r o zapobieganiu oraz zwalczaniu zakażeń i chorób zakaźnych u ludzi.

Ustawa niniejsza w art. 17 ust. 10 w punktach od 1 do 4 stanowi, że minister właściwy do spraw zdrowia określi, w drodze rozporządzenia:

1) wykaz chorób zakaźnych objętych obowiązkiem szczepień ochronnych,

2) osoby lub grupy osób obowiązane do poddawania się obowiązkowym szczepieniom ochronnym przeciw chorobom zakaźnym, wiek i inne okoliczności stanowiące przesłankę do nałożenia obowiązku szczepień ochronnych na te osoby,

4) sposób przeprowadzania szczepień ochronnych

Zgodnie z powyższym przepisem Rozporządzenie Ministra Zdrowia z dnia 18 sierpnia 2011 r. w sprawie obowiązkowych szczepień ochronnych w § 2 i § 3 określa rodzaj i zakres szczepień ochronnych. Dla szczepień wykazanych w tytule wykonawczym niniejsze rozporządzenie wyznacza terminy określone wiekiem dziecka. Np. szczepienie przeciwko błonicy obejmuje dzieci i młodzież od 7 tygodnia życia do ukończenia 19 roku życia, (pkt 1a)

W dniu wydania postanowienia moje dziecko <Dziecko> miało <WiekDziecka> lat. Z tego jednoznacznie wynika że nie przekracza podanego przedziału wiekowego dla żadnego ze szczepień. Zatem nie ma podstawy do twierdzenia, że termin wykonania obowiązku upłynął i stał on się wymagalny.

W art. 17 ust. 11 ustawy z dnia 5 grudnia 2008r o zapobieganiu oraz zwalczaniu zakażeń i chorób zakaźnych u ludzi określono, że Główny Inspektor Sanitarny ogłasza w formie komunikatu, w dzienniku urzędowym ministra właściwego do spraw zdrowia. Program Szczepień Ochronnych na dany rok, ze szczegółowymi wskazaniami dotyczącymi stosowania poszczególnych szczepionek, wynikającymi z aktualnej sytuacji epidemiologicznej.

Zauważyć należy, że komunikat Głównego Inspektora Sanitarnego nie jest źródłem prawa obowiązującego w Polsce bowiem nie mieści się w katalogu źródeł prawa wymienionych w art. 87 Konstytucji RP. Obowiązek musi wynikać z przepisów prawa, a nie z dokumentów wychodzących poza ten zakres. Komunikaty Generalnego Inspektora Sanitarnego ze swej istoty wiążą jedynie jednostki mu podległe, nie zaś poszczególne osoby. Informacje zawarte w komunikacie mogą być jedynie traktowane jako wskazówki techniczne dotyczące wykonywania szczepień ochronnych ale nie mogą stanowić określenia obowiązku wynikającego z przepisów prawa.

Stanowisko to potwierdził Naczelny Sąd Administracyjny w wyroku III SA 1101/94 z dnia 26 maja 1995 r: "*W związku z przytoczonym ostatnio poglądem dłużnika należy zauważyć, że przewidziane w art. 3 EgzAdmU wszczęcie postępowania egzekucyjnego w celu wykonania obowiązku wynikającego bezpośrednio z ustawy następuje wtedy, gdy przepis prawa określa jednoznacznie rodzaj i zakres tego obowiązku*".

**3. Dotknięcie postanowienia wadą nieważności w postaci niewykonalności obowiązku w rozumieniu art. 156 § 1 p.5 k.p.a.**

Art. 17 ust. 2 ustawy z dnia 5 grudnia 2008r o zapobieganiu oraz zwalczaniu zakażeń i chorób zakaźnych u ludzi stanowi, że wykonanie obowiązkowego szczepienia ochronnego jest poprzedzone lekarskim badaniem kwalifikacyjnym w celu wykluczenia przeciwwskazań do wykonania obowiązkowego szczepienia ochronnego. Z uwagi na to spełnienie obowiązku określonego w tytule wykonawczym jest niemożliwe gdyż przeprowadzenie szczepienia bez wykonania badania byłoby niezgodne z prawem.
W dniu wystawienia tytułu wykonawczego, a także w dniu wydania przedmiotowego postanowienia dziecko moje <Dziecko> nie miało wykonanego ważnego badania kwalifikacyjnego.

[poniższe stosować w przypadku gdy NIE była złożona odmowa badania kwalifikacyjnego]

Organ wydający postanowienie nie miał podstaw do stwierdzenia, że obowiązek jest wymagalny i wykonalny ponieważ nie przedstawił jako dowodu zaświadczenia lekarskiego stwierdzającego brak przeciwwskazań do wykonania szczepienia. Zaświadczenie takie jest wydawane przez lekarza przeprowadzającego badanie (art. 17 ust. 4 ustawy z dnia 5 grudnia 2008r o zapobieganiu oraz zwalczaniu zakażeń i chorób zakaźnych u ludzi). Brak takiego zaświadczenia w aktach sprawy potwierdza, że w dniu wydania postanowienia organ nie posiadał wiedzy o aktualnym stanie zdrowia dziecka i co się z tym wiąże, nie miał możliwości stwierdzenia czy obowiązek w danej chwili jest wykonalny.

[poniższe stosować w przypadku gdy była złożona odmowa badania kwalifikacyjnego]

Badanie kwalifikacyjne w ustawie nie zostało określone jako obowiązkowe, zatem zgodnie z art. 16 ustawy z dnia 6 listopada 2008 r. o prawach pacjenta i Rzeczniku Praw Pacjenta przysługuje mi prawo do odmowy wykonania tego badania. Odmowa wykonania badania kwalifikacyjnego została złożona do organu w toku postępowania. W związku z tym faktem obowiązek był i jest niewykonalny i niewykonalność ta ma charakter trwały. Ten fakt był organowi znany i wobec tego organ nie miał podstaw do stwierdzenia, że obowiązek jest wykonalny, a tym samym do wydania skarżonego postanowienia.

**4. Naruszenie art. 124 § 2 kpa - brak uzasadnienia**

Postanowienie o nałożeniu grzywny w celu przymuszenia do wykonania szczepienia nr <NrPostanowienia> z dnia <DataPostanowienia> wydane przez Wojewodę <Województwo> nie spełnia wymagań art. 124 § 2 Kodeksu postępowania administracyjnego zgodnie z którym postanowienie na które służy zażalenie, powinno zawierać uzasadnienie faktyczne i prawne. W myśl art. 107 § 3 kodeksu postępowania administracyjnego uzasadnienie faktyczne decyzji powinno w szczególności zawierać wskazanie faktów, które organ uznał za udowodnione, dowodów, na których się oparł, oraz przyczyn, z powodu których innym dowodom odmówił wiarygodności i mocy dowodowej, zaś uzasadnienie prawne – wyjaśnienie podstawy prawnej decyzji, z przytoczeniem przepisów prawa.

W uzasadnieniu organ nie spełnił wymagań tego przepisu i nie podał jakie fakty organ uznał za udowodnione, na jakich dowodach się oparł oraz jakie dowody odrzucił i dlaczego. Brak takiego uzasadnienia powoduje, że decyzja jest wadliwa co stanowi przesłankę do jej uchylenia. W tej materii sądy administracyjne wypowiadały się wielokrotnie, np. Naczelny Sąd Administracyjny w wyroku z dnia 23.10.1998, Sygn akt: I SA/Ka 225/97:

*"Jednym z elementów decyzji jest jej uzasadnienie faktyczne i prawne. Powinno ono zawierać wskazanie okoliczności faktycznych i prawnych, którymi organ kierował się przy podejmowaniu decyzji. W szczególności winno ono zawierać ocenę zebranego w postępowaniu materiału dowodowego, dokonaną przez organ wykładnię stosowanych przepisów oraz ocenę przyjętego stanu faktycznego w świetle obowiązującego prawa. Uzasadnienie decyzji ma szczególne znaczenie przy ocenie prawidłowości decyzji przez organ wyższego stopnia, zwłaszcza decyzji o charakterze uznaniowym. Brak prawidłowego uzasadnienia takiej decyzji uniemożliwia bowiem - w przypadku jej zaskarżenia - ustalenie, czy organ nie przekroczył granic przyznanego mu uznania administracyjnego, gdyż to swobodne uznanie nie może być wszakże tożsame z dowolnością."*

[Poniższe stosować, gdy było złożone pismo do sanepidu zawierające pytania i wątpliwości dotyczące bezpieczeństwa szczepionek]

Dnia <DataPism> do Państwowego Inspektora Sanitarnego w <MiejscowośćPPIS> zostało złożone pism zawierające szereg pytań i wątpliwości dotyczących bezpieczeństwa szczepionek stosowanych w Polsce w ramach Programu Szczepień Ochronnych. W piśmie tym zawarto istotne pytania z punktu widzenia bezpieczeństwa dziecka jak również wskazano różne publikacje i badania wskazujące, że szczepienia ochronne oprócz korzyści mogą nieść ze sobą potencjalne zagrożenie dla zdrowia i życia.

Organ wydający postanowienie, w żaden sposób nie odniósł się do tego pisma i złożonych dokumentów istotnych dla całego postępowania. Organ nie napisał czy przedstawione publikacje i badania uznał jako dowód w sprawie, czy może je odrzucił, a jeżeli tak to dlaczego.

[Stosować gdy nie ma uzasadnienia grzywny ani środka egzekucyjnego]

Ponadto organ nie wyjaśnił, dlaczego dokonano wyboru konkretnego środka egzekucyjnego, ani również wysokości wymierzonej grzywny. Organ ograniczył się tylko to podania przesłanek prawnych nie uzasadniając w żaden sposób czym się kierował wyznaczając taką a nie inną wysokość grzywny oraz czy w jakikolwiek sposób brał pod uwagę sytuację majątkową zobowiązanego.

Orzecznictwo w tym względzie jest bogate i jednoznaczne, wystarczy przytoczyć dwa orzeczenia, z których wynika obowiązek uzasadnienia, np. wyrok NSA z dnia 20.02.2008, II OSK 43/07:
"*Brak wyjaśnienia przesłanek, jakimi kierował się organ przy ustalaniu grzywny oznaczałby całkowitą dowolność w tym zakresie i prowadziłby do sytuacji, w której rozstrzygnięcie organu egzekucyjnego w tej części wymykałoby się spod kontroli sądu. Zatem organ egzekucyjny kierując się przede wszystkim efektywnością egzekucji winien mieć na uwadze treść tytułu wykonawczego, a także górną granicę wymierzanej grzywny i w uzasadnieniu postanowienia musi przytoczyć okoliczności, dlaczego nałożył grzywnę w takiej, a nie innej wysokości. Chodzi bowiem o takie rozstrzygnięcie, aby zastosowany środek z jednej strony zapewnił efektywność egzekucji, a z drugiej – był jak najmniej uciążliwy dla zobowiązanego. Wynika to również z przepisu art. 7 § 2 u.p.e.a., zgodnie z którym organ egzekucyjny stosuje środek egzekucyjny, który prowadzi bezpośrednio do wykonania obowiązku, a spośród kilku środków egzekucyjnych - środek lub środki najmniej uciążliwe dla zobowiązanego. Natomiast o wysokości grzywny w celu przymuszenia nie może decydować tylko i wyłącznie sytuacja majątkowa oraz rodzinna zobowiązanego, aczkolwiek i ona nie powinna pozostawać obojętna dla organu egzekucyjnego."*

lub wyrok WSA w Bydgoszczy z dnia 16.01.2007, II SA/Bk 311/06:
"*Ustalając wymiar grzywny w celu przymuszenia organ egzekucyjny powinien kierować się zasadą skuteczności i celowości i swoje uznanie administracyjne każdorazowo uzasadnić"*

[Wariant A: stosować w wypadku dziecka zdrowego]*
***5. Naruszenie art. 10 § 1 oraz art. 81 kodeksu postępowania administracyjnego**
Organ wydający postanowienie nie powiadomił mnie o możliwości wypowiedzenia się co do zebranych dowodów, materiałów i przedstawionych stanowisk oraz o możliwości zgłoszenia żądań i wniosków. Takie prawo gwarantuje art. 10 § 1 kpa. Na skutek zaniechania organu zostałam pozbawiona prawa do złożenia jakichkolwiek wyjaśnień i dowodów jak również do zapoznania się z już zgromadzonym materiałem dowodowym. Zgodnie z art. 81 okoliczności które przedstawia organ nie mogą być uznane za udowodnione gdyż jako strona nie miałam możliwości wypowiedzenia się co do przeprowadzonych dowodów.

[Poniższe stosować, jeżeli sanepid nie powiadomił, że przesyła sprawę do wojewody]

Również Państwowy Powiatowy Inspektor Sanitarny w <MiejscowośćPPIS> nie powiadomił mnie w żaden sposób, że przesyła tytuł wykonawczy do wojewody, który będzie prowadził postępowanie w mojej sprawie. W efekcie tego nie <miałam/miałem> żadnej wiedzy o tym, że postępowanie toczy się u Wojewody <Województwo>, ani że zamierza on wydać w mojej sprawie postanowienie.

Powyższe okoliczności dowodzą w sposób jednoznaczny, że <zostałam/zostałem> <pozbawiona/pozbawiony> prawa do prawidłowego udziału w postępowaniu.

[Wariant B: zastosować tylko w przypadku dziecka chorego]

**5. Naruszenie art. 10 § 1 oraz art. 81 kodeksu postępowania administracyjnego**
Organ wydający postanowienie nie powiadomił mnie o możliwości wypowiedzenia się co do zebranych dowodów, materiałów i przedstawionych stanowisk oraz o możliwości zgłoszenia żądań i wniosków. Takie prawo stronie postępowania gwarantuje art. 10 § 1 kpa.

W przedmiotowej sprawie jest to o tyle istotne, gdyż posiadam ważne dla sprawy materiały dokumentujące problemy zdrowotne mojego dziecka. Dokumenty te mogły mieć istotny wpływ na wynik postępowania, ponieważ świadczą o tym, że spełnienie obowiązku, którego wykonanie usiłuje wymóc organ mogło mieć negatywne skutki dla zdrowia mojego dziecka. Szczepienia ochronne pełnią rolę prewencyjną i zapobiegają wielu chorobom zakaźnym, jednakże nie można zapominać o możliwych szkodliwych konsekwencjach zdrowotnych po podaniu szczepionki, zwłaszcza w stosunku do dziecka, które nie jest w pełni zdrowe, jak w przypadku mojego dziecka. Takie negatywne skutki wystąpiły u mojego dziecka po podaniu jednej ze szczepionek, jednakże nie zostało to odnotowane w dokumentacji medycznej ze względu na zignorowanie tego przez pracowników placówki zdrowotnej.

Problemy zdrowotne po podaniu szczepionki mogą występować, a o fakcie istnienia takich odczynów oraz i poważnych konsekwencjach dla zdrowia świadczy Rozporządzenie Ministra Zdrowia z dnia 21 grudnia 2010 r. w sprawie niepożądanych odczynów poszczepiennych oraz kryteriów ich rozpoznawania, a w szczególności załącznik nr 1 zawierający rodzaje i kryteria rozpoznawania kryteria rozpoznawania niepożądanych odczynów poszczepiennych na potrzeby nadzoru epidemiologicznego. W załączniku tym wymienione są m.in. takie niepożądane odczyny poszczepienne jak: zapalenie mózgu, posocznica w tym wstrząs septyczny, zapalenie jąder, zapalenie ślinianek, drgawki, porażenie wiotkie itd. Dołączam ten wykaz do niniejszego pisma.

Ponadto Państwowy Powiatowy Inspektor Sanitarny w <MiejscowośćPPIS> nie powiadomił mnie o przekazaniu sprawy do wojewody <Województwo>. W ten sposób całe postępowanie toczyło się bez mojej wiedzy i udziału oraz było prowadzone przez zupełnie inny organ niż mogłabym przypuszczać na podstawie wcześniej otrzymanego upomnienia.

Na skutek zaniechania organu <zostałam/zostałem> <pozbawiona/pozbawiony> prawa do złożenia jakichkolwiek wyjaśnień i dowodów jak również do zapoznania się z już zgromadzonym materiałem dowodowym. Zgodnie z art. 81 okoliczności które przedstawia organ nie mogą być uznane za udowodnione gdyż jako strona nie miałam możliwości wypowiedzenia się co do przeprowadzonych dowodów.

[Stosować gdy ilość wydanych postanowień jest niezgodna z ilością wystawionych tytułów wykonawczych]
**6. Naruszenie art. 26 § 1 i § 5 pkt 1 oraz art.122 § 1 pkt 1 i 2**
Organ wydając postanowienie naruszył powyższe przepisy bowiem wydał jedno postanowienie podczas gdy były wystawione dwa tytuły wykonawcze. Wystawienie dwóch różnych tytułów wykonawczych oznacza wszczęcie dwóch różnych postępowań egzekucyjnych. Wobec powyższego należy uznać, że organ powinien wydać dwa oddzielne postanowienia, osobno w każdym postępowaniu egzekucyjnym. Powyższy pogląd został potwierdzony w postanowieniu Naczelnego Sądu Administracyjnego z dnia 17.09.2013 sygn. akt II OSK 2078/13.

[Stosuje się w wypadku gdy pisma były adresowane tylko do matki lub ojca]
**7. Naruszenie przepisu zawartego w art. 10 § 1 oraz art. 81** kodeksu postępowania administracyjnego polegającym na nie zapewnieniu czynnego udziału stronom postępowania m.in. poprzez wadliwe dokonywanie doręczeń sprzeczne z art. 40 § 1 k.p.a. Upomnienie [oraz pozostałe pisma] były doręczone tylko do jednego z rodziców z pominięciem drugiego. Oboje rodzice są pełnoprawnymi opiekunami dziecka i sprawują władzę rodzicielską łącznie. Pominięcie jednego z rodziców w postępowaniu administracyjnym dotyczącym jego dziecka jest istotnym naruszeniem prawa strony do udziału w postępowaniu i może mieć istotny wpływ na wynik postępowania.
Z art. 10 § 1 k.p.a. wynika jednoznacznie, że obowiązek prawidłowego wyznaczenia stron spoczywa na organie, a nie na innych stronach. Organ obowiązku tego nie dopełnił i nie wyznaczył prawidłowo stron postępowania narażając tym samym postępowanie na istotny błąd formalny.
[W przypadku tego zarzutu pismo powinni podpisać oboje rodzice]

Wobec powyższego wnoszę o uchylenie postanowienia w całości.

                      
                      
                      ...............................................................................

                                                    Imię i Nazwisko

