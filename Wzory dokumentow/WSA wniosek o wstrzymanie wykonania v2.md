Miejscowość, data

Imię i nazwisko

adres

> **Wojewódzki Sąd Administracyjny w .........................**
>
> adres

WNIOSEK

**o wstrzymanie wykonania postanowienia oraz zawieszenie postępowania egzekucyjnego**

Dotyczy: skargi na postanowienie Ministra Zdrowia z dnia ............. znak/nr ............ utrzymujące w mocy postanowienie Wojewody [Wielkopolskiego] z dnia ............. znak/nr ......................... o nałożeniu grzywny w wysokości ........... w celu przymuszenia do wykonania szczepienia ochronnego.

Na podstawie art. 61 § 3 ustawy Prawo o postępowaniu przed sądami administracyjnymi wnoszę o wstrzymanie wykonania w całości zaskarżonego postanowienia.

UZASADNIENIE

Wnoszę o wstrzymanie przez Sąd wykonania w całości zaskarżonego przeze mnie postanowienia z powodu niebezpieczeństwa wyrządzenia znacznej szkody i spowodowania trudnych do odwrócenia skutków.

Kwota nałożonej grzywny w celu przymuszenia do wykonania obowiązku jest dla mnie zbyt wysoka, zwłaszcza gdy weźmie się pod uwagę, że razem z mężem otrzymaliśmy 4 postanowienia o nałożeniu grzywny, każde w kwocie 420 zł wraz z opłatą za wydanie postanowienia w wysokości 52 zł. Łącznie daje to kwotę 1888 zł, co stanowi bardzo wysokie obciążenie dla budżetu mojej rodziny i obecnie nie jesteśmy w stanie zapłacić tej kwoty. (tutaj można dodać szersze uzasadnienie sytuacji materialnej)

Biorąc pod uwagę powyższe, w razie podjęcia próby egzekucji tej kwoty przez organ, będę zmuszona wykonać szczepienia ochronne wskazane w tytule wykonawczym. Należy zwrócić uwagę, że zabieg ten niesie ze sobą nieodwracalne skutki, których w żaden sposób nie można cofnąć ani zrekompensować. Nie jest możliwe podjęcie takich zabiegów medycznych, które całkowicie i bezpiecznie usuną wszystkie składniki podanej szczepionki oraz usuną efekty ich działania, pozostawiając organizm w stanie sprzed wykonania zabiegu.

Powyższe stanowisko podzielił Wojewódzki Sąd Administracyjny w Poznaniu, Sygn. Akt. II SA/Po 883/10, który stwierdził że:

*W konsekwencji, w razie odmowy wstrzymania wykonania zaskarżonego postanowienia o nałożeniu grzywny w celu przymuszenia, tylko poddanie dziecka obowiązkowym szczepieniem wymienionym w tytule wykonawczym [...] z dnia [...] 2010 r. może uchronić stronę przed stosowaniem wobec niej przedmiotowej grzywny i dalszych środków egzekucyjnych oraz przed przymusowym ściągnięciem nałożonych grzywien i kosztów postępowania egzekucyjnego. Z kolei poddanie dziecka przymusowym szczepieniom niewątpliwie spowoduje - w ocenie Sądu - nieodwracalne skutki faktyczne i prawne. W konsekwencji ewentualne uznanie w niniejszej sprawie, że brak było podstaw do prowadzenia postępowania egzekucyjnego, jak i zastosowania konkretnego środka egzekucyjnego nie będzie w stanie odwrócić skutków wykonania przez stronę egzekwowanego obowiązku (faktu poddania dziecka szczepieniom odwrócić nie można).*

Podobnie w postanowieniu z dnia 24-01-2012 Wojewódzki Sąd Administracyjny w Krakowie, Sygn. Akt. III Sa/Kr 1534/11:

*Zgodnie z pouczeniem zawartym w postanowieniu [...] w razie niewykonania obowiązku w wyznaczonym terminie będą nakładane dalsze grzywny do wysokości 50.000 zł. W związku z powyższym może okazać się, iż wbrew woli skarżącej jedynym wyjściem będzie dla niej wykonanie obowiązku, a więc poddanie dziecka szczepieniu. Takie szczepienie niewątpliwie wypełnia przesłankę udzielenia ochrony tymczasowej jaką jest spowodowanie trudnych do odwrócenia, a w istocie nieodwracalnych skutków.*

Wobec powyższego wnoszę o jak we wstępie.

..............................................................

imię nazwisko

