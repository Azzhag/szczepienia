[Miejscowość, data]

Wnioskodawca:

[imie i nazwisko]

[adres zamieszkania]

[Wielkopolski] Państwowy Wojewódzki
Inspektor Sanitarny w [Poznaniu]
[adres]

**WNIOSEK**

**o stwierdzenie nieważności postanowienia**

Na podstawie art. 157 w związku z art. 156 § 1 pkt 2 ustawy z dnia 14 czerwca 1960 r. Kodeks postępowania administracyjnego wnoszę stwierdzenie nieważności postanowienia Państwowego Powiatowego Inspektora Sanitarnego w [miejscowość] z dnia **[**data**]** nr [numer postanowienia], nakładającego grzywnę w wysokości [kwota grzywny] zł w celu przymuszenia do wykonania obowiązku szczepienia dziecka [imię nazwisko] urodzonego [data urodzenia]

UZASADNIENIE

Państwowy Powiatowy Inspektor Sanitarny w [miejscowość] wydając postanowienia z dnia [data wydania] nr [numer postanowienia] nałożył na prawnych opiekunów dziecka grzywnę w celu przymuszenia do wykonania szczepienia dziecka [imię nazwisko] urodzonego [data urodzenia]. Postanowienie to stanowi rażące naruszenia prawa, gdyż zostało **wydane przez niewłaściwy organ**. Zgodnie z art. 20 ust. 1 ustawy z dnia 17 czerwca 1966 r. o postępowaniu egzekucyjnym w administracji organem egzekucyjnym w zakresie egzekucji administracyjnej obowiązków o charakterze niepieniężnym jest; 1) wojewoda; 2) właściwy organ jednostki samorządu terytorialnnego w zakresie zadań własnych, zadań zleconych i zadań z zakresu administracji rządowej oraz obowiązków wynikających z decyzji i postanowień z zakresu administracji publicznej wydawanych przez samorządowe jednostki organizacyjne; 3) kierownik wojewódzkiej służby, inspekcji lub straży w odniesieniu do obowiązków wynikających z wydawanych w imieniu własnym lub wojewody decyzji i postanowień; 4) kierownik powiatowej służby, inspekcji lub straży w odniesieniu do obowiązków wynikających z wydawanych w zakresie swojej właściwości decyzji i postanowień.

Tego rodzaju ograniczenie nie dotyczy jednakże wojewody. Z powyższego wynika, że *wojewoda jest organem właściwym* do prowadzenia egzekucji obowiązków o charakterze niepieniężnym, wynikających zarówno z wydanych przez siebie rozstrzygnięć indywidualnych (decyzji, postanowień), jak i obowiązków niepieniężnych wynikających wprost z mocy przepisów prawa. Podobne stanowisko przyjmuje się w doktrynie, wskazując, że art. 20 ustawy o postępowaniu egzekucyjnym w administracji wprowadza ogólną zasadę właściwości rzeczowej wojewody, co do prowadzenia postępowania egzekucyjnego zarówno w przypadku obowiązków wynikających z aktów indywidualnych, jak i obowiązków wynikających wprost z aktów normatywnych (W. Piątek, A. Skoczylas [w:] Postępowania egzekucyjne w administracji pod red. R. Hausera, A. Skoczylasa, Wyd. 6, Warszawa 2012, s. 142).

Obowiązek poddania się obowiązkowemu szczepieniu ochronnemu jest obowiązkiem wynikającym bezpośrednio z przepisów prawa, a nie obowiązkiem wynikającym z decyzji lub postanowienia - co wyłącza możliwość prowadzenia egzekucji przez organy Państwowej Inspekcji Sanitarnej.

Powyższe stanowisko potwierdza wyrok WSA w Poznaniu Sygn. II SA/Po 96/13, a także wyrok **Naczelnego Sądu Administracyjnego** z dnia 01-08-2013, Sygn. **II OSK 745/12**.

............................................................

[imię i nazwisko wnioskodawcy]

