# Organ odnosi się do kwestii konstytucyjnych

## Co warto zrobić?

1. Wykorzystać w skargach do sądów administracyjnych. Wykorzystanie oznacza, że w skardze należy w sposób zrozumiały wyjaśnić istotę wad i ich wpływ na wynik konkretnej sprawy. Należy wnosić o wystąpienie przez sąd do Trybunału Konstytucyjnego z tzw. [pytaniem prawnym](http://czasopisma.beck.pl/monitor-prawniczy/artykul/pytanie-prawne-do-trybunalu-konstytucyjnego-zagadnienia-wybrane/). Istotnym jest aby poniższe zarzuty były już zastosowane na poziomie WSA, po to, aby w przypadku niekorzystnego rozstrzygnięcia, można było odnieść się do przedstawionego uzasadnienia w skardze kasacyjnej.

2. Wykorzystać jako uzasadnienie w ewentualnej [skardze konstytucyjnej](https://pl.wikipedia.org/wiki/Skarga_konstytucyjna). W takiej sytuacji należy rozszerzyć uzasadnienie o wskazanie konkretnych przepisów w aktach niższego rzędu, które uznajemy za niezgodne z Konstytucją. Równocześnie należy oczywiście złożyć wniosek o zawieszenie postępowania egzekucyjnego w związku z tym, że toczy się przed Trybunałem Konstytucyjnym postępowanie w przedmiocie zgodności przepisu z aktem wyższego rzędu. Jest to można powiedzieć kolejna "ścieżka odwoławcza" po otrzymaniu ewentualnego niekorzystnego wyroku z NSA.  

## Co to znaczy w sposób zrozumiały wyjaśnić istotę wad ich wpływ na wynik konkretnej sprawy?

Istnieje duża szansa, że sąd administracyjny zakwalifikuje zarzuty jako dotyczące przepisów o charakterze ustrojowym-i materialnoprawnym, a nie procesowoprawnym, bo przykładowo określają zadania i kompetencje organów, a nie reguły (tryby) stosowania prawa materialnego. Należy bacznie zwracać uwagę na orzecznictwo sądowoadministracyjne - [CBOSA](http://orzeczenia.nsa.gov.pl) - w zakresie zaskarżanych przepisów. Niejednokrotnie przyjmuje się, że zarzut naruszenia wybranych przepisów może być postrzegany jako zarzut naruszenia prawa materialnego, bo przykładowo skarżony przepis odnosi się do sfery praw i obowiązków obywateli, a nie określa sposobów postępowania organów administracji publicznej. Jednakże fakt, że skarżący błędnie zakwalifikuje zarzuty w świetle art. 174 p.p.s.a, nie uniemożliwia ich rozpoznania, pod warunkiem, że w uzasadnieniu skargi kasacyjnej w sposób zrozumiały wyjaśni się istotę wad i ich wpływ na wynik sprawy. To wyjaśnienie jest również istotne na poziomie WSA. Oczywiście co zrobi sąd i jak będzie rozumiał ten zwrot jest kwestią nierozstrzygalną i odnosi się do sfery jasnowidzenia, jednakże skarżący musi zrobić wszystko co w jego mocy aby osadzić poniższe argumenty w kontekście swojej sprawy poprzez przywoływanie cytatów z akt sprawy, odniesień do pism urzędowych lub faktów udowodnionych w toku postępowania. Swoją drogą, udowadnianie każdej tezy w skardze do sądu jest ogólnie prawidłową praktyką. Poniższe uzasadnienia posiadają już przykładowe takie odniesienia do pism co również oznacza, że aktywny rodzic, który chce skorzystać z tej ścieżki powinien pomyśleć o tym odpowiednio wcześniej i na właściwych etapach sprawy i postępowania egzekucyjnego po prostu zadbać o wysłanie niezbędnych pism i wniosków, umożliwiających wykazanie, że wadliwe działania organów miały z pewnością wpływ na wynik sprawy.

## Co dalej?

Na forum SN jest przeznaczony wątek do dyskusji o poniższych zarzutach konstytucyjnych i skargach to TK. Proszę wpisywać w nim aktualne stany swoich spraw, odpowiedzi sądów itd. Jeśli ktoś będzie chciał składać zarzuty w zakresie zapytań do TK mocno zalecam kontakt ze Stowarzyszeniem StopNOP. To są bardzo zaawansowane prawnie sprawy i poniższe treści wymagają dokładnego audytu przed przekazaniem ich do TK. Argumenty z pewnością wymagają redakcji i uzupełnienia oraz dopasowania do sprawy. Bez pomocy doświadczonego prawnika się nie obędzie. Mile widziane są uwagi i uzupełnienia do poniższej argumentacji. 

## Treść do wykorzystania.

Organ przywołuje wybrany przez siebie **art. 68** Konstytucji jako uzasadnienie odrzucenia argumentów stron. PWIS w {miejscowosc} w ten sposób arbitralnie rozwiązuje określone kolizje dóbr i wartości konstytucyjnych wyłącznie poprzez nadanie swojej tezie wartości nadrzędnych w stosunku do innych dóbr pozostających w kolizji. Innymi słowy PWIS w {miejscowosc} ignoruje zasadę, że prawo nie może być instrumentem do wymuszania na obywatelu postaw, które istotnie wykraczają poza standard tego, czego racjonalnie można wymagać od drugiego człowieka. Pragnę zwrócić uwagę:

1.	Przywołany w treści postanowienia **art. 68** Konstytucji (w domyśle ustęp **4**) wskazuje w istocie, że cyt. „*Władze publiczne są obowiązane do zwalczania chorób epidemicznych i zapobiegania negatywnym dla zdrowia skutkom degradacji środowiska.*”, jednakże znaczenie terminu „*zwalczanie chorób epidemicznych*” **odnosi się do chorób, które już występują na obszarze RP**, a nie do działań profilaktycznych (jakimi są szczepienia) w stosunku do chorób, które kiedyś mogą wystąpić. W tym samym wręcz zdaniu Konstytucja zawiera słowo „*zapobieganie [negatywnym skutkom]*” zatem czym innym jest zwalczanie a czym innym zapobieganie (w obecnych czasach nie można zwalczać przykładowo komunizmu, bo już go nie ma, ale można mu zapobiegać). Przywołana przez PWIS w {miejscowosc} norma z ustawy zasadniczej nie uprawnia zatem organów inspekcji sanitarnej do działań profilaktycznych w kontekście przedmiotowego postępowania egzekucyjnego wobec strony.

2.	Strona wskazuje, że przytoczenie **art. 31 ust 3** Konstytucja, jest niepełne. Pełne brzmienie  tego artykułu w p. 3 jest takie: „*Ograniczenia w zakresie korzystania z konstytucyjnych wolności i praw mogą być ustanawiane tylko w ustawie i tylko wtedy, gdy są konieczne w demokratycznym państwie dla jego bezpieczeństwa lub porządku publicznego, bądź dla ochrony środowiska, zdrowia i moralności publicznej, albo wolności i praw innych osób. Ograniczenia te nie mogą naruszać istoty wolności i praw.*”.

3.	W ocenie strony, jest to literaturowy przykład wybiórczego stosowania prawa przez Organ a sytuacja, w której niepełne przytoczenie treści sugeruje, że strona jest pozbawiona swoich praw (ograniczenia te nie mogą naruszać istoty wolności strony i praw strony, co w przypadku działań Organu ma miejsce), jednoznacznie narusza **art. 8** k.p.a. Strona żądała w toku postępowania wykazania przez Organ, z uzasadnieniem i przytoczeniem badań naukowych przeprowadzonych na populacji polskiej, że podejmowane konkretne działania wobec jednej osoby, {osoba}, są niezbędne dla ochrony zdrowia publicznego. Do dnia dzisiejszego organ tego nie uczynił, zatem twierdzenie organu jest nieuzasadnione. Nie są takim uzasadnieniem opinie ekspertów, które jako opinie naukowe są prawidłowe tylko w określonym kontekście, którego organ nie uwzględnia w swoim postępowaniu.

4.	Strona przyjmuje za kwestię bezsporną, że stosowanie szczepień jest z oczywistych względów ograniczeniem jej wolności. Trzymając się interpretacji Organu, tylko ustawa może tą wolność ograniczyć. Zakres ograniczenia jest określany w ustawie i może być realizowany na drodze rozporządzenia. Istnieją rozporządzenia o mocy ustawy, co jest wskazane w **art. 234** Konstytucja, jednakże aktualny stan faktyczny nie wypełnia wymogów tego artykułu. **Art 31. ust. 3** Konstytucja wyraźnie odnosi się tylko do drogi ustawowej jako możliwości ograniczenia wolności i praw. Biorąc pod uwagę **art. 10** Konstytucja, o trójpodziale władzy, strona rozumie, jako świadome wyłączenie władzy wykonawczej od możliwości ograniczenia wolności i praw, m.in. poprzez wydawanie rozporządzeń. Strona zwraca uwagę, że Organ w swoich wywodach powołuje się m.in. na rozporządzenia jako przesłankę do ograniczenia wolności i praw, co w świetle powyższego jest w ocenie strony naruszeniem ustawy zasadniczej. Na chwilę obecną organy inspekcji sanitarnej wydają komunikat, który jest wykorzystywany do określenia przesłanek aktualizacji obowiązku, pełniąc rolę władzy ustawodawczej, po czym ten sam organ, wypełnia funkcje kontrolne, jako wierzyciel, występując w roli władzy wykonawczej. Z pewnością taka sytuacja łamie zasadę podziału i równowagi władzy poprzez złożenie zadań w ręce tego samego organu. 

5.	Strona wskazuje również, że wielokrotnie Organ powołuje się na komunikat GIS – Program Szczepień Ochronnych (PSO), jako źródło prawa. Komunikat GIS nie jest wymieniony w **art. 87** Konstytucji, jako źródło powszechnie obowiązującego prawa. Co więcej, Organ wywodzi, że ograniczenie wolności i praw strony a wręcz stosowanie przymusu i kary/grzywny, jest uzasadnione byciem przez stronę w zwłoce, w stosunku do terminów wskazanych właśnie w PSO. Strona informuje, że nie jest w zwłoce, w stosunku do terminów wskazanych w r.o.s.o. To właśnie przekroczenie terminów z PSO (a nie z r.o.s.o.) Organ uznaje za naruszenie prawa i uzasadnienie stosowania przymusu wobec strony. Strona zwraca uwagę, że u.z.z., **deleguje zadania** w zakresie szczepień na „*Ministra właściwego do spraw zdrowia*”. Delegacja kompetencji jest oparta o **art. 92 ust. 1** Konstytucji. Strona zwraca uwagę, na **art. 92 ust. 2** Konstytucji, o treści „*Organ  upoważniony  do  wydania  rozporządzenia  nie  może  przekazać  swoich kompetencji, o których mowa w ust. 1, innemu organowi.*”, normujący regułę zakazu tzw. subdelegacji. Zatem komunikat GIS, wydany na podstawie rozporządzenia Ministra Zdrowia, nie działa w granicach rozporządzenia, którego wydanie przysługuje tylko Ministrowi Zdrowia.

6.	Strona wskazuje, że jest to kluczowa kwestia dla całego postępowania. Jeśli Organ uznaje, że strona jest w zwłoce w oparciu o termin, wskazany w przepisie, który nie obowiązuje strony, to oznacza to, że postępowanie Organu nie jest oparte o przepisy prawa.

7.	Strona przywołuje treść opracowań mających znaczenie cyt. „*Ustawa wydana przez sejm musi wskazać konkretny organ będący podmiotem delegacji, sprawę, która stanie się przedmiotem podjętych regulacji, a także inne konieczne reguły i warunki prawowitości delegacji. Należy podkreślić, że organ, który uzyskuje nowe kompetencje, nie może delegować ich na inne organy (jest to tzw. zakaz subdelegacji). Delegacja ustawodawcza powoduje, że parlament w pewien sposób traci wyłączność prawodawczą.*”. Inne opracowanie cyt. „*Rozporządzenie musi zmierzać do wykonania ustawy, nie może być zatem ani sprzeczne z ustawą (np. przez wprowadzenie rozwiązań nieznanych ustawie), ani nie może wykraczać poza zakres delegacji. W orzecznictwie Trybunału Konstytucyjnego utrwalił się też pogląd o niezgodności z ustawą rozporządzenia wydanego na podstawie wadliwego (czyli pozbawionego zakresu spraw do uregulowania oraz wytycznych) ustawowego upoważnienia. Niedopuszczalna jest delegacja o charakterze blankietowym, tj. gdy ustawodawca pozostawia zbyt szeroki zakres swobody autorowi rozporządzenia co do jego treści. Do kontroli legalności (zgodności rozporządzenia z ustawą) powołany jest Trybunał Konstytucyjny.*”

8.	Strona wskazuje uwagę na **§ 5** r.o.s.o. o treści „*Obowiązkowe szczepienia ochronne są prowadzone  zgodnie  z  Programem  Szczepień  Ochronnych na dany rok, ogłaszanym przez Głównego Inspektora Sanitarnego  w  formie  komunikatu,  o  którym  mowa w art. 17 ust. 11 ustawy z dnia 5 grudnia 2008 r. o zapobieganiu  oraz  zwalczaniu  zakażeń  i  chorób  zakaźnych u ludzi.*”. Zatem organ błędnie uznaje, że komunikat GIS, będący zarządzeniem w relacji subdelegacji prawnej, może rozstrzygać o prawach i obowiązkach strony. Co więcej, w samym rozporządzeniu zwrot „*są prowadzone*” wskazuje, że rozporządzenie dotyczy pracowników/urzędników (do czego zarządzanie jak najbardziej może się odnosić) a nie obywateli. Gdyby zarządzenie w formie komunikatu miało dotyczyć obowiązku obywatela, wtedy zastosowano by najprawdopodobniej zwrot znany z **§ 4** w/w Rozporządzenia czyli, „*że osoby poddają się obowiązkowi zgodnie (...)*”. Wskazuje to jednoznacznie, w ocenie strony, że ustawodawca prawidłowo określa podmiot prowadzący działania związane ze szczepieniami (pracownicy/urzędnicy) a to Organ błędnie interpretuje obowiązki strony.

9.	Strona ponownie zwraca uwagę, że ten argument, jest w jej ocenie, najważniejszy w zakresie całego postępowania, ponieważ Organ wywodzi fakt bycia strony w opóźnieniu w stosunku do terminów wskazanych w PSO a nie w rozporządzeniu. Strona ponownie informuje, że nie odmawia szczepień, tylko ma na ich realizację po prostu czas np. dla błonicy, rozporządzenie wskazuje na wiek do **19** lat, zatem o żadnym opóźnieniu w stosunku do komunikatu GIS, który stronę nie obowiązuje, nie może być mowy.

10. W związku z powyższym, strona uznaje, że postępowanie jest prowadzone z rażącym naruszeniem prawa. Strona uznaje, że postępowanie zostało wszczęte w oparciu o przepisy nie obowiązujące stronę (do wyznaczenia daty obowiązku strony posłużył dokument PSO a nie źródło prawa) i wymaga umorzenia. Powyższa argumentacja dotyczy również terminu aktualizacji obowiązku, o ile jest wyznaczony w oparciu o przepisu nie obowiązujące stronę a przepisy obowiązujące pracowników/urzędników. W takiej sytuacji nie może być mowy o terminie upłynięcia obowiązku szczepień przez obywatela, ale o zupełnie innym obowiązku nałożonym przez urzędnika/pracownika i związanym być może z realizacją przez niego określonych czynności związanych z przykładowo powiadomieniem, zapewnieniem bezpieczeństwa, czy profilaktyką. Te inne obowiązki w toku przedmiotowej sprawy nie dotyczą strony. 

11. W licznych publikacjach, wskazuje się, że obowiązek szczepień może naruszać następujące przepisy konstytucji: **art. 48** Konstytucja, **art. 72** Konstytucja, **art. 53** Konstytucja (jeżeli ktoś uważa, że szczepienie godzi w jego przekonania religijne, a czego Organ nie ustala w toku „*wszechstronnej*” - wg twierdzenia PWIS - analizy materiału dowodowego). Strona wskazuje, że część szczepionek w rozumieniu religii żydowskiej nie jest dopuszczalna (tzw. *kosher*). Z kolei w rozumieniu religii muzułmańskiej większość szczepionek nie jest dopuszczalna (tzw. *halal*). Wynika to z występowania w składzie dużej części szczepionek materiału organicznego pochodzącego ze świń i/lub z abortowanych płodów ludzkich. Aktualne raporty WHO wskazują również na występowanie w Europie innych ruchów religijnych, które nie dopuszczają szczepień lub ograniczają ich stosowanie zgodnie ze swoimi przekonaniami. Strona domagała się od Organu określenia jednoznacznego stanowiska, z podaniem aktualnych danych, czy w Polsce wszyscy są równi wobec prawa i jest na nich jednakowo egzekwowany obowiązek szczepień przez Organ, czy też Organ część ludzi traktuje inaczej, dlatego, że zgłaszają oni obiekcje natury religijnej. Do dnia dzisiejszego strona nie uzyskała odpowiedzi na zadane pytanie w formie materiału dowodowego w dniu {data}.

12. Obowiązek szczepień może godzić w **art. 30** Konstytucja (jako *ultima ratio*) gwarantujący niezbywalne prawo do poszanowania godności człowieka. Obejmuje on także prawo do ochrony przed naruszeniem integralności cielesnej przez przerwanie tkanek (uszkodzenie ciała) i/lub przez wywołanie wprowadzeniem substancji do organizmu stanu patologicznego w rozumieniu stanu odbiegającego od normalnego (rozstrój zdrowia). Organ nie udowodnił, że takie działanie jest konieczne i nie można go zastąpić innym działaniem tożsamych efektach. 

13. Obowiązek szczepień może naruszać **art. 39** Konstytucja. Zdaniem Inspekcji Sanitarnej - odpowiedź PPIS w {miejscowosc} na wniosek strony z {data}, żaden lekarz w Polsce nie podpisze oświadczenia, że zastosowanie szczepienia nie wywoła w konkretnym przypadku niepożądanych odczynów poszczepiennych lub innych komplikacji zdrowotnych. Oznacza to, że w Polsce nie stosuje się dostępnej wiedzy, pozwalającej na maksymalizację bezpieczeństwa szczepień. Taka wiedza jest stosowana w innych krajach co znacząco ogranicza występowanie niepożądanych odczynów poszczepiennych.

14. Strona podnosi, że w rozumieniu Organu, nie jest również możliwe stwierdzenie, przed szczepieniem, czy komplikacje poszczepienne wystąpią. Jednakże, komplikacje poszczepienne po podaniu szczepionek są podstawą do zaprzestania dalszych szczepień na drodze ustawowej. Zatem ustalenie bezpieczeństwa szczepień w konkretnym przypadku jest dokonywane na drodze eksperymentu, polegającego na wcześniejszym podaniu szczepionki i obserwowaniu efektów, a następnie uznaniu, że skoro eksperyment na danej osobie się nie powiódł, to są podstawy do dalszego zaprzestania szczepień tej konkretnej osoby. Strona nie wyraża zgody na takie eksperymenty w rozumieniu **art. 39** Konstytucja, wskazując, że jest na świecie dostępna wiedza, której stosowanie (mimo znacząco wyższych kosztów) pozwoliłoby w większym stopniu przewidzieć czy dana osoba będzie narażona na komplikacje poszczepienne. W rozumieniu strony, taka wiedza nie jest w Polsce stosowana, co jednoznacznie dowodzi eksperymentalnego charakteru procesu szczepień.

15. Obowiązek szczepień może naruszać **art. 31 ust. 1** Konstytucja. Wolność obejmuje także prawo do decydowania o swoim ciele i stanie zdrowia. Ponieważ życie i zdrowie są najwyższymi wartościami a obowiązek ich poszanowania wynika z godności człowieka, to każda ingerencja w to prawo, wymaga szczególnie dużej ostrożności ze strony państwa. Nakazanie wstrzykiwania sobie substancji bez pełnej znajomości długofalowych skutków tej czynności, jest bez wątpienia ingerencją w prawo wolności.

16. Z kolei **art. 31 ust. 3** Konstytucja pozwala na ograniczenie prawa wolności w celu m.in. "*ochrony zdrowia publicznego*". Szczepienia nie są jednak po to, by leczyć z chorób, lecz mają charakter profilaktyczny. Osoby nieszczepione nie są zagrożeniem dla innych, bo zaszczepieni są w pewnej części uodpornieni. Ta część populacji dla której szczepionka nie zadziała i tak nie byłaby chroniona przez zakażeniem. Istnieją argumenty, że zaszczepienie powoduje „*lżejsze przechodzenie chorób*”, jednakże być może dotyczy to małej liczby zakażeń, nie ma jednoznacznych badań naukowych w tej materii natomiast pewne jest, że patogeny dysponują cechą że odporność na jeden rodzaj patogenu powodującego chorobę nie zabezpiecza przed innym rodzajem (serotypem) patogenu powodującego tą samą chorobę. Z tego względu występuje wiele rodzajów szczepionek przeciw tym samym chorobom oparte o różny materiał genetyczny dla docelowych patogenów. Podobnie nie można powiedzieć, że osoby szczepione nie są zagrożeniem dla innych osób, ponieważ badania potwierdzają, że również takie osoby przenoszą choroby i mogą nimi zarażać. Dla niniejszej sprawy nie ma natomiast znaczenia, czy szczepienia są dobre czy szkodliwe. O tym powinien każdy móc zadecydować samemu na podstawie udzielonych mu wyczerpująco informacji. Państwo natomiast nie może nakładać na obywatela obowiązku wstrzykiwania sobie jakichkolwiek substancji bez uzasadnienia, rozważenia zasadności, i to bez jego zgody. W świetle powyższego należy wskazać, że obowiązek ustawowy bazujący na konstytucyjnych ograniczeniach wolności dotyczy tylko i wyłącznie tzw. **szczepień ochronnych**. Zwracam uwagę, że treśc ustawy dotyczy "szczepień ochronnych", natomiast mając na uwadze przepisy art. 17 u.z.z. proces szczepień ochronnych musi uwzględniać aktualny stan wiedzy medycznej, który wskazuje, że nie wszystkie szczepienia zapewniają wszystkim osobom jednakową ochronę, bywa, że dla dużego procentu populacji nie zapewniają tej ochrony wcale, a bywa też, bazując na danych WHO oraz PZH, że szczepienia "ochronne" zwiększają zachorowalność na choroby zakaźne. Wg danych publikowanych przez PZH w polskiej populacji dzieci szczepione nie są chronione w pełni przed zachorowaniem zatem termin stosowany i zdefiniowany w ustawie czyli "szczepienia ochronne" w rozumieniu art. 2 pkt 26 u.z.z. nie może być stosowany w odniesieniu do preparatów szczepionkowych wykorzystywanych w programie szczepień ochronnych. Oznacza to, że szczepienia, których zastosowanie nie będzie skutkowało sztucznym uodpornieniem przeciwko określonej chorobie, nie mogą być nazwane ochronnymi i nie mogą podlegać przepisom u.z.z. Organ do dnia dzisiejszego nie przekazał rodzicom żadnego dokumentu, popartego dowodami, wskazującymi, że zastosowanie procedury szczepienia profilaktycznego w stosunku do mojego dziecka zapewni mu pełną ochronę przed wskazanami chorobami. Organ do dnia dzisiejszego nie przedstawił rodzicom żadnego dokumentu, popartego dowodami, wskazującymi, że zastosowanie procedury określonego szczepienia profilaktycznego w stosunku do mojego dziecka będzie w pełni bezpieczne. Z pewnością procedurę medyczną, której bezpieczeństwo nie jest znane nie mozna określić jako "ochronną". Ustawodawca ustala normę prawną posługuąc się terminem "szczepienia ochronne" zatem nie jest możliwe uznanie, że szczepienia czasami ochronne, albo szczepienia nie w pełni ochronne moga być uznane za objęte przepisami ustawy. Należy również podkreślić, że w odniesieniu do całej populacji nie jest możliwa kwalifikacja danego szczepienia jako ochronnego przez lekarza pierwszego kontaktu lub nawet specjalistę ponieważ tylko organy Inspekcji Sanitarnej dysponują danymi zagregowanymi na poziomie całego kraju oraz uprawnieniami i mozliwościami do uznania bądź nie na podstawie tych danych przekrojowych, w rozumieniu art. 2 pkt 35 u.z.z., danego szczepienia realizowanego z pomocą konkretnego preparatu szczepionkowego, za w istocie ochronne lub nie. W świetle powyższego nie możemy w sposób jednoznaczny stwierdzić czy wymagane przez organ *szczepienia* są w istocie *szczepieniami ochronnymi* i jako takie podlegają przepisom u.z.z. oraz uzasadniają naruszenie konstytucyjnych praw mojego dziecka. 

17. W świetle powyższego, strona zarzuca, że przywołując jedynie **art. 68** i **art. 31 ust. 3** Konstytucji, PWIS w {miejscowosc} wybiórczo stosuje prawo poprzez takie rozumienie tekstu przepisu, które nie daje się pogodzić z założeniem racjonalności prawodawcy, leżącym u podstaw prawidłowej wykładni przepisów prawa, zwłaszcza że nie można interpretować przepisów prawnych w taki sposób, by pewne ich fragmenty okazały się zbędne (zakaz wykładni *per non est*).

18. Kolejny zarzut w dziedzinie Konstytucji polega na stwierdzeniu, że jeśli Organ wybiera jako podstawy prawne swojego działania jedne artykuły Konstytucji przed drugimi, to obowiązkiem Organu jest wykazanie, że przesłanki do stosowania interpretacji Organu są uzasadnione w określonym czasie i wobec określonej osoby. Bez takiego wykazania i uzasadnienia nie ma możliwości uznania, które przepisy Konstytucyjne są ważniejsze w danym stanie faktycznym – czy prawa jednostki, czy prawa ogółu. Strona na obecnym etapie postępowania nie widzi podstaw do zrzeczenia się swoich, zapewnionych w Konstytucji praw.

19. Zgodnie z **art. 87** Konstytucja jednym ze źródeł prawa są ratyfikowane umowy międzynarodowe. Urzędnik państwowy obowiązany jest w szczególności przestrzegać Konstytucji i innych przepisów prawa, tymczasem stosowanie wobec obywatela środków przymusu, czy zastraszania w celu realizacji obowiązku poddawania dziecka szczepieniom stoi w sprzeczności ze stanowiskiem Trybunału Praw Człowieka. Trybunał uznał, że życie prywatne obejmuje integralność fizyczną i psychiczną osoby (**nr 32647/96 , decyzja 07.01.98 , DR 94 , s. 91-93**). Trybunał zbadał wniosek na podstawie **art. 8** Konwencji i postanowił, co następuje: "*OBOWIĄZKOWE SZCZEPIENIA JAKO PRZYMUSOWE ZABIEGI MEDYCZNE OZNACZAJĄ INGERENCJĘ W PRAWO DO POSZANOWANIA ŻYCIA PRYWATNEGO, gwarantowanego przez art. 8 § 1*" (patrz: *Matter v. Słowacja wyroku z dnia 5 lipca 1999 r., § 64 , niepublikowany*). Przymuszanie do wykonywania zabiegów medycznych bez zgody pacjenta stanowi również naruszenie **art. 5** Konwencji o Ochronie Praw Człowieka i Godności Istoty Ludzkiej Wobec Zastosowań Biologii i Medycyny. Organ administracji publicznej jest zobowiązany prawem podejmować tylko te czynności, do których ma kompetencje, co w świetle powyższego oznacza naruszenie przez organy przepisów **art. 7** Konstytucja w związku z **art. 9** Konstytucja.

20. Prawa obywatela wyprowadzone z Konstytucji gwarantują mi że zakres i tryb realizacji nałożonych na mnie obowiązków będzie racjonalny, zgodny z duchem Konstytucji ale i realizowany przez osoby kompetentne i w sposób gwarantujący poszanowanie moich praw. W świetle powyższego obowiązek szczepień ochronnych jest szczególnie wrażliwym zagadnieniem. Zwracam uwagę, że w przedmiotowej sprawie czynności organu, przypisującego sobie kompetencje wierzyciela nie gwarantują odpowiedniej jakości działania oraz odpowiedniego bezpieczeństwa procesowego. Należy zauważyć, iż do pracowników Powiatowej Stacji Sanitarno-Epidemiologicznej w {miejscowość} nie mają zastosowania przepisy ustawy z dnia **16 września 1982 r.** o pracownikach urzędów państwowych – co wynika z treści **§ 1 ust. 2** w zw. z **§ 1 ust. 1** Rozporządzenia Rady Ministrów z dnia **18 marca 1999 r.** w sprawie rozciągnięcia przepisów ustawy o pracownikach urzędów państwowych na pracowników komend, inspektoratów i innych jednostek organizacyjnych stanowiących aparat pomocniczy kierowników zespolonych służb, inspekcji i straży wojewódzkich oraz kierowników powiatowych służb, inspekcji i straży (**Dz.U. z 1999 r., Nr 29, poz. 268**). Wynika z powyższego, że pracownicy inspekcji sanitarnej prowadzący moją sprawę nie są obowiązani do spełniania norm jakościowych wymaganych od urzędników państwowych a organ inspekcji sanitarnej nie może być uznawany za urząd państwowy. **Art. 17** ustawy o pracownikach urzędów państwowych normuje, że cyt. "*Urzędnik państwowy jest obowiązany chronić interesy państwa oraz 
prawa i słuszne interesy obywateli.*". Oznacza to, że pracownicy PPIS w {miejscowość} nie są obowiązani m.in. do chronienia mojego słusznego interesu. Dalej czytamy, że "*Urzędnik państwowy obowiązany jest w szczególności: (...) przestrzegać Konstytucji Rzeczypospolitej Polskiej i innych przepisów prawa; (...) dążyć do pogłębiania zaufania obywateli do organów państwa; (...) rzetelnie i bezstronnie, sprawnie i terminowo wykonywać powierzone zadania; (...) rozwijać własną wiedzę zawodową;*". Brak powyższych gwarancji ustawowych dla osób decydujących o zdrowiu mojego dziecka uznaję za naruszenie moich praw konstytucyjnych. Powstaje jednak pytanie, kim zatem są pracownicy inspekcji sanitarnej decydujący o zdrowiu mojego dziecka? Można przyjąć, że są to jedynie funkcjonariusze publiczni. Definicja funkcjonariusza publicznego została umieszczona w **art. 115 § 13 KK**, który enumeratywnie wskazuje krąg osób, którym można przypisać to miano. Funkcjonariuszem publicznym jest m.in.: osoba będąca pracownikiem organu kontroli państwowej lub organu kontroli samorządu terytorialnego, chyba że pełni wyłącznie czynności usługowe – do pierwszej grupy będą zaliczani np. pracownicy Najwyższej Izby Kontroli, Państwowej Inspekcji Pracy, Państwowej Inspekcji Sanitarnej, a do drugiej – osoby zatrudnione np. w regionalnych izbach obrachunkowych. Definicji funkcjonariusza publicznego wymienionej w kodeksie karnym nie należy mylić z definicją zawartą w ustawie z **20 stycznia 2011 r.** o odpowiedzialności majątkowej funkcjonariuszy publicznych za rażące naruszenie prawa (**Dz.U. Nr 34, poz. 173**). Zgodnie z jej **art. 1 pkt 1** funkcjonariuszem publicznym jest każda osoba działająca w charakterze organu administracji publicznej lub z jego upoważnienia albo jako członek kolegialnego organu administracji publicznej. Jest to także osoba wykonująca w urzędzie organu administracji publicznej pracę w ramach stosunku pracy, stosunku służbowego lub umowy cywilnoprawnej, która jednocześnie bierze udział w prowadzeniu sprawy rozstrzyganej w drodze decyzji lub postanowienia przez taki organ. W związku z powyższym w polskim systemie prawa istnieją dwie definicje funkcjonariusza publicznego, które opisują go odmiennie, przy czym należy nadmienić, że pracownicy inspekcji sanitarnej nie mają uprawnień do wydawania decyzji i postanowień w sprawie szczepień ochronnych. Strona zwraca uwagę na fakt, że Państwowa Inspekcja Sanitarna została wyłączona ze struktur resortu zdrowia co było treścią rozlicznych interpelacji poselskich. na podstawie stanowiska związków zawodowych Państwowej Inspekcji Sanitarnej można przyjąć, cyt. "*że funkcjonowanie Państwowej Inspekcji Sanitarnej jako struktury resortu zdrowia było pozytywnie oceniane przez Międzynarodową Organizację Zdrowia oraz Komisję Unii Europejskiej. Taka struktura była gwarantem sprawnego zarządzania bezpieczeństwem sanitarnym i zdrowotnym w sposób jednolity i skoordynowany. Zespolenie inspekcji sanitarnej ze służbami wojewody i starosty może być uznane za działanie niekorzystne dla państwa, nieracjonalne i utrudniające realizację wyznaczonych zadań. Bardzo szeroki obszar zadaniowy inspekcji może być efektywnie realizowany jedynie w strukturach administracji niezespolonej, przy jednoczesnym zachowaniu jednolitej polityki w obrębie całego kraju. Państwowa Inspekcja Sanitarna działała już w warunkach zespolenia w latach 1999-2001, ale ta forma została negatywnie oceniona, gdyż wykazano pogorszenie skuteczności działania inspekcji sanitarnej. Dlatego w 2002 r. została wyłączona ze struktur administracji zespolonej. Należy zwrócić na niewytłumaczalny logicznie fakt, że stacje sanitarno-epidemiologiczne, będące zakładami opieki zdrowotnej, nie podlegają ministrowi zdrowia. Główny inspektor sanitarny sprawujący nadzór merytoryczny wyznacza zadania, a finansowaniem inspekcji zajmuje się wojewoda. Skutkiem powyższego jest destabilizacja i zapaść finansowa uniemożliwiająca prawidłowe funkcjonowanie stacji sanitarnych.*". Powyższe oznacza, że w sprawie zdrowia mojego dziecka, może być prawdopodobnym: brak nadzoru, brak analiz, brak działań profilaktycznych, sztywne trzymanie się przepisów bez uwzględniania indywidualnych sytuacji ludzi, brak zachowań oczekiwanych od urzędnika państwowego w związku z innym systemem motywacyjnym, znaczące różnice w jakości działania organów podlegających różnym Wojewodom. Kolejnym pytaniem jest możliwość uznania jakości w działaniu przez ww funkcjonariuszy publicznych. **Art. 13** ustawy z dnia **14 marca 1985 r.** o Państwowej Inspekcji Sanitarnej normuje, że państwowym inspektorem sanitarnym może być osoba, która posiada wymagane kwalifikacje czyli jest m.in. lekarzem. W treści tego artykułu znajdujemy również, że do państwowych inspektorów sanitarnych stosuje się przepisy dotyczące pracowników jednostek budżetowych będących podmiotami leczniczymi. Oznacza to, że sprawy obowiązku szczepień ochronnych mogą być w Polsce prowadzone przez osoby, które podlegają innym przepisom o odpowiedzialności zawodowej - czyli lekarzy - i podlegają presji środowiska lekarskiego, a ich postrzeganie i postawy w działaniu są związane z przynależnością do środowiska lekarskiego. **Art. 32 ust. 1** Konstytucja gwarantuje mi równość wobec prawa oraz prawo do równego traktowania przez władze publiczne. Sytuacja, w której o moim obowiązku konstytucyjnym decyduje osoba, podlegająca przepisom zawodowym Kodeksu Etyki Lekarskiej, a w szczególności jego **art. 52** stanowiącego o tym, że lekarze, pod groźbą odpowiedzialności zawodowej są zobowiązani do szczególnego traktowania innych lekarzy, uprawdopodabnia, że sprawami szczepień ochronnych w rozumieniu prawa administracyjnego powinni zajmować się kompetentni urzędnicy a nie lekarze sprawujący w istocie funkcje kontrolne.
