#Organ przywołuje art. 5 pkt 3 u.p.i.s.

##Co warto zrobić?
Warto złożyć wniosek o wskazanie podstawy prawnej wraz z uzasadnieniem ponieważ przywołany przez organ przepis nie daje  możliwości ustalenia w pełni swoich praw i obowiązków.

##Treść do wykorzystania.
Podstawa prawna czyli art. 5 pkt 3 u.p.i.s. nie ustala normy kompetencyjnej do podejmowania wskazanych w piśmie organu czynności gdyż wymienia jako kompetencje ustawowe: „*ustalanie zakresu i terminów szczepień ochronnych oraz sprawowanie nadzoru w tym zakresie*” – czyli w zakresie nadzoru nad ustalaniem zakresu i terminów a nie nadzoru nad wykonywaniem obowiązku przez osoby fizyczne. Ustawodawca formułując treść przepisu w taki sposób normuje, iż nadzór nad szczepieniami nie oznacza nadzoru nad osobami szczepionymi tylko nad procesem i kalendarzem szczepień. Ja nie ustalam zakresu i terminów szczepień ochronnych, zatem sprawowanie nade mną nadzoru w tym zakresie jest bezprzedmiotowe. Organ niejawnie wywodzi, że nadzór na ustalaniem kalendarza i zakresu szczepień umożliwia mu również sprawowanie nadzoru nad osobami szczepionymi, co nie wynika z treści przywołanego przepisu a takie uznanie byłoby daleko idącym nadużyciem rodzącym szerokie konsekwencje w innych obszarach prawa. W związku z powyższym zarzucam rażące naruszenie przepisów art. 6 k.p.a. Zwracam uwagę, że w u.z.z. nie ma już przepisów karnych, zatem obowiązek szczepień może być traktowany jako obowiązek społeczny a nie obowiązek prawny, którego realizacja musi nieodwołalnie wiązać się z przymusem. Być może w treści tej bądź innych ustaw istnieją przepisy obdarzające PIS władzą w tej materii, jednakże organ ich nie przywołał zatem na chwilę obecną nie mam możliwości ustalenia swoich praw i obowiązków, czyli spełnienia żądania organu.

#Organ przywołuje art. 5 ust. 1 pkt 1 lit. b u.z.z.

##Co warto zrobić?
Warto złożyć wniosek o wskazanie podstawy prawnej wraz z uzasadnieniem ponieważ przywołany przez organ przepis nie daje  możliwości ustalenia w pełni swoich praw i obowiązków.

##Treść do wykorzystania.
W związku z przywołaniem przez organ przepisów art. 5 ust. 1 pkt 1 lit. b u.z.z. wnoszę o wskazanie podstawy prawnej precyzującej zasady określone w ustawie, które dotyczą mojej osoby w związku z poddawaniem się szczepieniom ochronnym. Zwracam uwagę, że przywołany art. 5 znajduje się w części przepisów ogólnych ustawy, zatem bez wskazania przepisów szczegółowych w rozumieniu zasad techniki prawodawczej nie jestem w stanie określić swoich praw i obowiązków. W szczególności zgaszam żądanie wyjaśnienia czy PIS uznaje moje dziecko za osobę chorą lub podejrzaną o zachorowanie lub też czy jest na obszarze przebywania mojego dziecka wprowadzony stan epidemii w rozumieniu art. 2 pkt 22 u.z.z.

Zwracam uwagę, że treśc ustawy dotyczy "szczepień ochronnych", natomiast mając na uwadze przepisy art. 17 u.z.z. proces szczepień ochronnych musi uwzględniać aktualny stan wiedzy medycznej, który wskazuje, że nie wszystkie szczepienia zapewniają wszystkim osobom jednakową ochronę, bywa, że dla dużego procentu populacji nie zapewniają tej ochrony wcale, a bywa też, bazując na danych WHO oraz PZH, że szczepienia "ochronne" zwiększają zachorowalność na choroby zakaźne. Wg danych publikowanych przez PZH w polskiej populacji dzieci szczepione nie są chronione w pełni przed zachorowaniem zatem termin stosowany i zdefiniowany w ustawie czyli "szczepienia ochronne" w rozumieniu art. 2 pkt 26 u.z.z. nie może być stosowany w odniesieniu do preparatów szczepionkowych wykorzystywanych w programie szczepień ochronnych. Oznacza to, że szczepienia, których zastosowanie nie będzie skutkowało sztucznym uodpornieniem przeciwko określonej chorobie, nie mogą być nazwane ochronnymi i nie mogą podlegać przepisom u.z.z. Organ do dnia dzisiejszego nie przekazał rodzicom żadnego dokumentu, popartego dowodami, wskazującymi, że zastosowanie procedury szczepienia profilaktycznego w stosunku do mojego dziecka zapewni mu pełną ochronę przed wskazanami chorobami. Organ do dnia dzisiejszego nie przedstawił rodzicom żadnego dokumentu, popartego dowodami, wskazującymi, że zastosowanie procedury określonego szczepienia profilaktycznego w stosunku do mojego dziecka będzie w pełni bezpieczne. Z pewnością procedurę medyczną, której bezpieczeństwo nie jest znane nie mozna określić jako "ochronną". Ustawodawca ustala normę prawną posługuąc się terminem "szczepienia ochronne" zatem nie jest możliwe uznanie, że szczepienia czasami ochronne, albo szczepienia nie w pełni ochronne moga być uznane za objęte przepisami ustawy. Należy również podkreślić, że w odniesieniu do całej populacji nie jest możliwa kwalifikacja danego szczepienia jako ochronnego przez lekarza pierwszego kontaktu lub nawet specjalistę ponieważ tylko organy Inspekcji Sanitarnej dysponują danymi zagregowanymi na poziomie całego kraju oraz uprawnieniami i mozliwościami do uznania bądź nie na podstawie tych danych przekrojowych, w rozumieniu art. 2 pkt 35 u.z.z., danego szczepienia realizowanego z pomocą konkretnego preparatu szczepionkowego, za w istocie ochronne lub nie. W świetle powyższego nie możemy w sposób jednoznaczny stwierdzić czy wymagane przez organ szczepienia są w istocie ochronnymi i jako takie podlegają przepisom u.z.z.

#Organ żąda od rodziców przekazania dokumentów, oświadczenia lub potwierdzenia stanu prawnego

##Co warto zrobić?
Warto złożyć skargę do organu nadrzędnego (za pośrednictwem organu skarżonego) w związku z naruszeniem przepisów art. 220 par. 1 k.p.a. poprzez żądanie oświadczenia na potwierdzenie faktów lub stanu prawnego mimo, że w/w są możliwe do ustalenia przez organ we własnym zakresie, oraz przepisów art. 220 par. 2 k.p.a. poprzez nie dopełnienie obowiązku wskazania przepisu prawa wymagającego urzędowego potwierdzenia tych faktów lub stanu prawnego w drodze zaświadczenia albo oświadczenia. 

#Organ przywołuje art. 5 ust. 1 pkt 4 u.z.z.

##Co warto zrobić?
Warto złożyć wniosek o wskazanie podstawy prawnej wraz z uzasadnieniem ponieważ przywołany przez organ przepis nie daje  możliwości ustalenia w pełni swoich praw i obowiązków.

##Treść do wykorzystania.
W związku z przywołaniem przez organ przepisów art. 5 ust. 1 pkt 4 u.z.z. wnoszę o wskazanie podstawy prawnej wraz z niezbędnym uzasadnieniem, dla oświadczenia przez organ, że podejmowane czynności związane są z zapobieganiem chorobom zakaźnym. Zwróciłbym uwagę, że w świetle przepisów art. 2 pkt 14 u.z.z. nadzór epidemiologiczny jest prowadzony w trybie nadzoru indywidualnego lub w trybie nadzoru ogólnego. Tryb indywidualny dotyczy osób zakażonych lub podejrzanych o zakażenie, czego organ do dzisiaj nie potwierdził poprzez poinformowanie strony. Uniemożliwia to ustalenie moich praw i obowiązków. W zakresie trybu ogólnego nadzoru, organ nie wskazał ani podstawy prawnej w u.z.z. lub w u.p.i.s. regulującej prawa i obowiązki stron ani nie uwzględnił faktu, że nadzór ogólny dotyczy danych zagregownych i statystycznych w rozumieniu art. 2 pkt 35 u.z.z. a nie danych osobowych identyfikowalnych jednoznacznie osób fizycznych kwalifikujących się do wybranych lub sprofilowanych wg nieznanych publicznie kryteriów, grup społecznych. Nie jest również możliwym uznanie, że takie uprawnienia wynikają z u.z.z. ponieważ w oparciu o przepisy u.o.d.o. zakres danych przechowywanych w takim rejestrze osób indywidualnych musiałby być ustanowiony mocą ustawy, czego w treści u.z.z. nie znajdujemy. Organ wybiera jedynie fragment normy prawnej wskazanej w ustawie oświadczając, że jego czynności są związane z zapobieganiem chorobom zakaźnym nie wskazując ani podstawy prawnej, ani podstawy prawnej uzasadniającej tryb przeprowadzania tych czynności. Strona nie znajduje takiego trybu ani w u.z.z. ani w u.p.i.s co uniemożliwia określenie swoich praw i obowiązków przez co spełnienie żądania organu jest niemożliwe w zgodzie z przepisami prawa. 

#Organ przywołuje art. 38 ust. 1 u.p.i.s.

##Co warto zrobić?
Warto złożyć skargę do organu nadrzędnego. Poniższy przykład dotyczy próby wymuszenia przez organ przekazania danych osobowych, niemniej wskazany przepis może być przywołany przez organ w innych kontekstach, wtedy należy oczywiście odpowiednio dopasować drugi akapit poniższej treści.  

##Treść do wykorzystania.
W związku z przywołaniem przez organ przepisów art. 38 ust. 1 u.p.i.s. zarzucam organowi stosowanie groźby bezprawnej w zakresie kary aresztu, kary ograniczenia wolności lub kary grzywny.
Uznaję, że organ usiłuje wymuszać na mnie, bez wskazania podstawy prawnej i uzasadnienia, przekazania określonych informacji mogących stanowić dane wrażliwe w rozumieniu przepisów u.o.d.o. naruszając tym samym przepisy karne tej ustawy. 

#Organ odnosi się do podpisanej przez nas odmowy wykonania szczepień

##Co warto zrobić?
Bywa, że organy przywołują jako uzasadnienie swoich działań dokumenty odmowy albo szczepień albo badania kwalifikacyjnego. Odmowa szczepień zwykle dotyczy dokumentów podpisywanych w szpiatalu albo wymuszonych przez przychodnię. Generalnie nie ma podstawy prawnej do podpisywania takich dokumentów, jednakże niejednokrotnie rodzice są na tyle przestraszeni i nie znają swoich praw, że po prostu podpisują co im się podsunie. Rodzi to później określone kłopoty. Czasami, jak wskazano poniżej warto się odnieść do tego, że organ nie ma podstawy prawnej do traktowania wspomnianego dokumentu jako dokumentu urzędowego a jedynie jako oświadczenie woli strony (które można zmienić w dowolnym momencie).

##Treść do wykorzystania.
Strona zwraca uwagę, że wspomniany formularz odmowy nie jest załacznikiem do żadnego rozporządzenia, a sama deklaracja odmowy nie ma umocowania prawnegow świetle przepisów, które w odniesieniu do świadczeń medycznych zakładają wydawanie zgody. Strona raktuje zatem dokument, do którego odnosi się Organ jako oświadczenie woli, które może być zmienione lub sprecyzowane w dowolnej chwili. Strona informuje, że nie odmawia wykonania szczepień ochronnych, a powyższe stanowisko przyjmuje jako oświadczenie woli w rozumieniu art. 60 Kodeksu Cywilnego zatem Organ dysponuje wiedzą w rozumieniu art. 61 Kodeksu Cywilnego. W związku z powyższym oświadczeniem Strona nie znajduję dalszych przesłanek prowadzenia postępowania.
